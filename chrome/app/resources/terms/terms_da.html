<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Google Chrome Servicevilkår</h3>
<p>Disse Servicevilkår gælder for den version af Google Chrome, der indeholder eksekverbar kode.  Kildekode til Google Chrome kan hentes gratis under open source-licensaftaler på <a href="http://code.google.com/chromium/terms.html">http://code.google.com/chromium/terms.html</a>.</p>
<p><b>1. Dit forhold til Google</b></p>
<p>1.1 Din anvendelse af Googles produkter, software, tjenester og websteder (i det følgende samlet betegnet som "Tjenester", herunder ikke tjenester, der stilles til rådighed for dig af Google i henhold til særlig skriftlig aftale) er underlagt vilkårene i en juridisk aftale mellem dig og Google. "Google" betyder Google Inc., der har hovedkvarter på 1600 Amphitheatre Parkway, Mountain View, CA 94043, USA. Dette dokument beskriver opbygningen af aftalen og nogle af aftalens vilkår.</p>
<p>1.2 Medmindre andet aftales skriftligt med Google, omfatter din aftale med Google altid som minimum de vilkår og betingelser, der fremgår af dette dokument. Disse betegnes i det følgende som "Generelle Vilkår".  Open source-softwarelicenser til Google Chrome-kildekode udgør separate skriftlige aftaler.  I den begrænsede udstrækning, hvor open source-softwarelicenserne udtrykkeligt tilsidesætter disse Generelle Vilkår, er open source-licenserne gældende for din aftale med Google mht. brugen af Google Chrome eller specifikke inkluderede komponenter af Google Chrome.</p>
<p>1.3 Din aftale med Google omfatter også vilkårene i alle Juridiske Meddelelser, der gælder for Tjenesterne, ud over de Generelle Vilkår. Alle disse betegnes i det følgende som "Yderligere Vilkår". I de tilfælde, hvor Yderligere Vilkår gælder for en Tjeneste, kan du læse disse vilkår i eller i forbindelse med din brug af Tjenesten.</p>
<p>1.4 De Generelle Vilkår udgør sammen med de Yderligere Vilkår en juridisk bindende aftale mellem dig og Google med hensyn til din brug af Tjenesterne. Det er vigtigt, at du gennemlæser vilkårene omhyggeligt. Denne juridiske aftale betegnes i det følgende samlet som "Vilkårene".</p>
<p>1.5 Hvis der er uoverensstemmelser mellem de Yderligere Vilkår og de Generelle Vilkår, har de Yderligere Vilkår forrang i forhold til den pågældende Tjeneste.</p>
<p><b>2. Accept af Vilkårene</b></p>
<p>2.1 Før du kan bruge Tjenesterne, skal du først acceptere Vilkårene. Hvis du ikke accepterer Vilkårene, kan du ikke anvende Tjenesterne.</p>
<p>2.2 Du kan acceptere Vilkårene ved at:</p>
<p>(A) klikke for at acceptere eller bekræfte Vilkårene, hvis Google giver dig denne mulighed i brugergrænsefladen for en Tjeneste, eller</p>
<p>(B) anvende Tjenesterne. I det sidste tilfælde forstår og accepterer du, at Google opfatter din anvendelse af Tjenesten som en accept af Vilkårene fra dette punkt og fremefter.</p>
<p>2.3 Du må ikke anvende Tjenesterne og må ikke acceptere Vilkårene, hvis (a) du ikke er myndig til at indgå bindende aftaler med Google, eller (b) du har forbud mod at modtage Tjenesterne i henhold til lovgivningen i USA eller andre lande, herunder det land, hvori du har bopæl, eller hvorfra du anvender Tjenesterne.</p>
<p>2.4 Inden du fortsætter, bør du udskrive eller gemme en kopi af disse Generelle Vilkår til fremtidig brug.</p>
<p><b>3. Vilkårenes sprogversioner</b></p>
<p>3.1 Hvis Google har forsynet dig med en oversættelse af den engelske sprogversion af Vilkårene, accepterer du, at oversættelsen udelukkende gives som en hjælp til dig, og at de engelske sprogversioner af Vilkårene regulerer dit forhold til Google.</p>
<p>3.2 Hvis der er uoverensstemmelse mellem den engelske sprogversion af Vilkårene og en oversættelse, har den engelske sprogversion forrang.</p>
<p><b>4. Googles levering af Tjenesterne</b></p>
<p>4.1 Google har datterselskaber og affilierede foretagender i hele verden ("Datterselskaber og Affilierede Foretagender"). Disse virksomheder leverer nogle gange Tjenesterne til dig på Googles vegne. Du anerkender og accepterer, at Datterselskaber og Affilierede Foretagender er berettigede til at levere Tjenesterne til dig.</p>
<p>4.2 Google innoverer løbende for at give brugerne den bedst mulige oplevelse. Du anerkender og accepterer, at formen og arten af de Tjenester, som Google leverer, til enhver tid kan ændres, uden at du underrettes på forhånd.</p>
<p>4.3 Som en del af denne løbende innovation anerkender og bekræfter du, at Google (permanent eller midlertidigt) kan ophøre med at levere Tjenesterne (eller funktioner i Tjenesterne) til dig eller til brugere generelt efter Googles eget skøn, uden at du underrettes på forhånd. Du kan til enhver tid ophøre med at bruge Tjenesterne. Du behøver ikke specifikt at underrette Google, når du ophører med at bruge Tjenesterne.</p>
<p>4.4 Du anerkender og accepterer, at du evt. ikke kan få adgang til Tjenesterne, dine kontooplysninger eller andre filer eller andet indhold, som findes i din konto, hvis Google deaktiverer adgangen til din konto.</p>
<p>4.5 Du anerkender og accepterer, at selvom Google ikke på nuværende tidspunkt har fastsat en øvre grænse for det antal transmissioner, du kan sende eller modtage via Tjenesterne, eller den mængde lagringsplads, der bruges til leveringen af en Tjeneste, kan Google efter eget skøn til enhver tid fastsætte sådanne øvre grænser.</p>
<p><b>5. Din brug af Tjenesterne</b></p>
<p>5.1 For at få adgang til visse Tjenester skal du i nogle tilfælde angive oplysninger om dig selv (f.eks. identifikation eller kontaktoplysninger) som en del af registreringsprocessen i forbindelse med Tjenesten eller som en del af din fortsatte brug af Tjenesterne. Du accepterer, at alle registreringsoplysninger, du giver til Google, altid skal være nøjagtige, korrekte og ajourførte.</p>
<p>5.2 Du accepterer kun at anvende Tjenesterne til formål, der er tilladt i henhold til (a) Vilkårene og (b) gældende lovgivning, forordninger eller generelt accepterede fremgangsmåder eller retningslinjer i de relevante jurisdiktioner (herunder love om eksport af data eller software til og fra USA eller andre relevante lande).</p>
<p>5.3 Du accepterer, at du ikke må skaffe adgang (eller forsøge at få adgang) til Tjenesterne ved hjælp af andre metoder end via den grænseflade, der leveres af Google, medmindre du specifikt har fået tilladelse til dette i separat skriftlig aftale med Google.</p>
<p>5.4 Du bekræfter, at du ikke vil deltage i aktiviteter, der forstyrrer eller afbryder Tjenesterne (eller de servere eller netværk, der er tilsluttet Tjenesterne).</p>
<p>5.5 Medmindre du specifikt har fået tilladelse til dette i separat skriftlig aftale med Google, bekræfter du, at du ikke vil reproducere, duplikere, kopiere, sælge, formidle eller videresælge Tjenesterne til noget formål.</p>
<p>5.6 Du accepterer, at du alene er ansvarlig for (og at Google ikke er ansvarlig over for dig eller tredjemand for) ethvert brud på dine forpligtelser i henhold til Vilkårene og for konsekvenserne (herunder ethvert tab eller enhver skade, som Google måtte pådrage sig) af et sådant brud.</p>
<p><b>6. Dine adgangskoder og din kontosikkerhed</b></p>
<p>6.1 Du accepterer og forstår, at du er ansvarlig for at sikre fortroligheden af de adgangskoder, der er knyttet til enhver konto, du bruger til at få adgang til Tjenesterne.</p>
<p>6.2 Du accepterer hermed, at du er eneansvarlig over for Google for alle de aktiviteter, som foregår under din konto.</p>
<p>6.3 Hvis du får kendskab til uautoriseret brug af din adgangskode eller din konto, skal du straks underrette Google på <a href="http://www.google.com/support/accounts/bin/answer.py?answer=48601">http://www.google.dk/support/accounts/bin/answer.py?answer=48601</a>.</p>
<p><b>7. Dine personlige oplysninger og beskyttelsen af disse</b></p>
<p>7.1 Oplysninger om Googles databeskyttelsesmetoder finder du i Googles politik til beskyttelse af personlige oplysninger på <a href="http://www.google.co.uk/privacy.html">http://www.google.dk/privacy.html</a>. Denne politik forklarer, hvordan Google behandler og beskytter dine personlige oplysninger, når du bruger Tjenesterne.</p>
<p>7.2 Du anerkender, at dine data må anvendes i overensstemmelse med Googles politikker til beskyttelse af personlige oplysninger.</p>
<p><b>8. Indhold i Tjenesterne</b></p>
<p>8.1 Du forstår, at ansvaret for alle oplysninger (f.eks. datafiler, skrevet tekst, computersoftware, musik, lydfiler eller andre lyde, fotos, videoer eller andre billeder), som du får adgang til som en del af eller gennem din brug af Tjenesterne, bæres af den person, som indholdet kommer fra. Alle sådanne oplysninger betegnes i det følgende samlet som "Indhold".</p>
<p>8.2 Du skal være opmærksom på, at Indhold, der præsenteres for dig som en del af Tjenesterne, herunder, men ikke begrænset til, annoncer i Tjenesterne og sponsoreret Indhold i Tjenesterne, muligvis er beskyttet af immaterielle rettigheder, som tilhører de sponsorer eller annoncører, der leverer dette Indhold til Google (eller af andre personer eller virksomheder på deres vegne). Du må ikke, hverken helt eller delvist, modificere, udleje, lease, udlåne, sælge, distribuere eller oprette afledte værker baseret på dette Indhold, medmindre du har fået udtrykkelig tilladelse til dette af Google eller af ejerne af det pågældende Indhold i separat skriftlig aftale.</p>
<p>8.3 Google forbeholder sig ret til, men er ikke forpligtet til, at forhåndsgennemgå, gennemgå, markere, filtrere, modificere, afvise eller fjerne ethvert indhold fra enhver Tjeneste. I forbindelse med visse Tjenester leverer Google evt. værktøjer til at bortfiltrere seksuelt indhold. Disse værktøjer omfatter SafeSearch-indstillingerne (se <a href="http://www.google.co.uk/help/customize.html#safe">http://www.google.dk/help/customize.html#safe</a>). Der findes desuden tjenester og software i handelen, som kan begrænse adgangen til materiale, der kan forekomme stødende.</p>
<p>8.4 Du accepterer, at du ved at anvende Tjenesterne kan blive udsat for indhold, du evt. finder stødende, uanstændigt eller krænkende, og at du i den henseende bruger Tjenesterne for egen risiko.</p>
<p>8.5 Du accepterer, at du alene er ansvarlig for (og at Google ikke er ansvarlig over for dig eller tredjemand for) ethvert Indhold, du opretter, overfører eller viser, mens du bruger Tjenesterne, og for konsekvenserne (herunder ethvert tab eller enhver skade, som Google måtte pådrage sig) af en sådan handling.</p>
<p><b>9. Ejendomsret</b></p>
<p>9.1 Du bekræfter og accepterer, at Google (eller Googles licensgivere) ejer enhver rettighed, titel og interesse i og til Tjenesterne, herunder alle immaterielle rettigheder til Tjenesterne (uanset om disse rettigheder er registrerede eller ej, og uanset hvor i verden disse rettigheder eksisterer). Du accepterer endvidere, at Tjenesterne kan indeholde oplysninger, der betegnes som fortrolige af Google, og at du ikke må afsløre sådanne oplysninger uden Googles forudgående skriftlige samtykke.</p>
<p>9.2 Medmindre du har aftalt andet skriftligt med Google, giver intet i Vilkårene dig ret til at bruge Googles varemærkenavne, varemærker, servicemærker, logoer, domænenavne og andre karakteristiske varemærketræk.</p>
<p>9.3 Hvis du har fået udtrykkelig tilladelse til at bruge et af disse varemærketræk i separat skriftlig aftale med Google, accepterer du, at din brug af sådanne træk skal være i overensstemmelse med den pågældende aftale, alle relevante bestemmelser i Vilkårene og Googles retningslinjer for anvendelse af varemærketræk, som disse til enhver tid måtte være opdateret. Disse retningslinjer kan ses online på <a href="http://www.google.co.uk/permissions/guidelines.html">http://www.google.dk/permissions/guidelines.html</a> (eller en anden sådan webadresse, der oplyses af Google).</p>
<p>9.4 Ud over den begrænsede licens, der er anført i afsnit 11, anerkender og accepterer Google, at selskabet ikke får nogen ret, krav eller interesse fra dig (eller dine licensgivere) i forbindelse med disse Vilkår i eller til Indhold, som du sender, overfører eller viser på eller gennem Tjenesterne, herunder immaterielle rettigheder til Indholdet (uanset om disse rettigheder er registrerede eller ej, og uanset hvor i verden disse rettigheder eksisterer). Medmindre du har aftalt andet skriftligt med Google, accepterer du, at du er ansvarlig for at beskytte og håndhæve disse rettigheder, og at Google ikke er forpligtet til at gøre dette på dine vegne.</p>
<p>9.5 Du accepterer, at du ikke må fjerne, skjule eller forandre ejendomsretlige meddelelser (herunder meddelelser om ophavsret og varemærker), der er føjet til eller indeholdt i Tjenesterne.</p>
<p>9.6 Medmindre du har fået udtrykkelig, skriftlig tilladelse til det af Google, bekræfter du, at du under brugen af Tjenesterne ikke vil bruge varemærker, servicemærker, varemærkenavne eller logoer tilhørende en virksomhed eller organisation, som på nogen måde kan skabe tilsigtet eller utilsigtet forvirring omkring ejeren af eller den autoriserede bruger af sådanne mærker, navne eller logoer.</p>
<p><b>Licens fra Google</b></p>
<p>10.1 Google giver dig en personlig, global, gratis og ikke-eksklusiv licens, der ikke kan overdrages, til at bruge Softwaren, der leveres til dig af Google, som en del af Tjenesterne, som de er leveret til dig af Google (i det følgende kaldet "Softwaren"). Formålet med licensen er alene at sætte dig i stand til at bruge og udnytte fordelene ved Tjenesterne, som de leveres af Google, og på den måde, det er tilladt i henhold til Vilkårene.</p>
<p>10.2 Du må ikke (og du må ikke give andre tilladelse til at) kopiere, modificere, oprette afledte værker af, foretage reverse engineering, foretage dekompilering eller på anden måde forsøge at udlede kildekoden af Softwaren eller en del deraf, medmindre en sådan handling er udtrykkeligt tilladt eller påkrævet i henhold til lovgivningen, eller Google har givet dig udtrykkelig og skriftlig tilladelse dertil.</p>
<p>10.3 Medmindre Google har givet dig udtrykkelig skriftlig tilladelse til at gøre det, må du ikke overdrage (eller give underlicens til) dine rettigheder til at bruge Softwaren, stille sikkerhed i dine rettigheder til at bruge Softwaren eller på anden måde overdrage en del af dine rettigheder til at bruge Softwaren.</p>
<p><b>11. Indholdslicens fra dig</b></p>
<p>11.1 Du beholder alle ophavsrettigheder og andre rettigheder, du allerede har til det indhold, du indgiver, sender eller viser på eller gennem Tjenesterne. <p>
<p><b>12. Softwareopdateringer</b></p>
<p>12.1 Den Software, som du bruger, henter og installerer i nogle tilfælde automatiske opdateringer fra tid til anden fra Google. Formålet med disse opdateringer er at forbedre, udvide eller videreudvikle Tjenesterne og kan f.eks. være fejlrettelser, forbedrede funktioner, nye softwaremoduler og helt nye versioner. Du accepterer, at du vil modtage sådanne opdateringer (og tillade, at Google leverer disse til dig) som en del af din brug af Tjenesterne.</p>
<p><b>13. Afbrydelse af dit forhold til Google</b></p>
<p>13.1 Vilkårene gælder, indtil de opsiges af dig eller Google i henhold til bestemmelserne nedenfor.</p>
<p>13.2 Hvis du vil opsige din juridiske aftale med Google, kan du gøre det ved at (a) underrette Google på ethvert tidspunkt og (b) lukke dine konti for alle de Tjenester, du bruger, hvis Google giver dig denne mulighed. Din skriftlige meddelelse skal sendes til Googles adresse, som er anført i begyndelsen af disse Vilkår.</p>
<p>13.3 Google kan til enhver tid opsige denne juridiske aftale med dig, hvis:</p>
<p>(A) du har overtrådt en bestemmelse i Vilkårene (eller har handlet på en måde, som tydeligt viser, at du har til hensigt at gøre det, eller at du ikke kan overholde bestemmelserne i Vilkårene), eller</p>
<p>(B) det kræves af Google i henhold til lovgivningen (f.eks. hvis leveringen af Tjenester til dig er eller bliver ulovlig), eller</p>
<p>(C) den partner, med hvem Google har tilbudt Tjenesterne til dig, har afbrudt sit forhold til Google eller er ophørt med at tilbyde Tjenesterne til dig, eller</p>
<p>(D) Google er i gang med at ophøre med at levere Tjenesterne til brugere i det land, du har bopæl i, eller hvorfra du bruger Tjenesten, eller</p>
<p>(E) Googles levering af Tjenesterne til dig efter Googles mening ikke længere er kommercielt bæredygtig.</p>
<p>13.4 Intet i dette afsnit påvirker Googles rettigheder med hensyn til levering af Tjenester i henhold til afsnit 4 i Vilkårene.</p>
<p>13.5 Når disse Vilkår bringes til ophør, skal alle de juridiske rettigheder og forpligtelser, som du og Google har nydt gavn af eller været underlagt (eller som er opstået, mens Vilkårene har været i kraft), eller som udtrykkeligt gælder på ubestemt tid, være uberørte af dette ophør, og bestemmelserne i afsnit 20.7 skal fortsat gælde for sådanne rettigheder og forpligtelser på ubestemt tid.</p>
<p><b>14. Fraskrivelse af garanti</b></p>
<p>14.1 Tjenesterne leveres "som de er og forefindes", og Google, dets Datterselskaber og Affilierede Foretagender og dets licensgivere giver dig ingen garanti med hensyn til Tjenesterne.</p>
<p>14.2 Google, dets Datterselskaber og Affilierede Foretagender og dets licensgivere erklærer eller garanterer navnlig ikke, at:</p>
<p>(A) din brug af Tjenesterne vil opfylde dine krav,</p>
<p>(B) din brug af Tjenesterne vil være uafbrudt, rettidig, sikker eller fri for fejl,</p>
<p>(C) alle oplysninger, du indhenter som resultat af din brug af Tjenesterne, vil være nøjagtige eller pålidelige, og</p>
<p>(D) at fejl i driften eller funktionaliteten af software, der leveres til dig som en del af Tjenesterne, vil blive rettet.</p>
<p>14.3 Ingen betingelser, garantier eller andre vilkår (herunder alle stiltiende kontraktvilkår, hvad angår tilfredsstillende kvalitet, egnethed til formål eller overensstemmelse med beskrivelse) gælder for Tjenesterne undtagen i det omfang, det udtrykkeligt er anført i Vilkårene.</p>
<p>14.4 Intet i Vilkårene påvirker de lovgivningssikrede rettigheder, du altid har som forbruger, og som du ikke kan ændre eller give afkald på gennem en kontraktlig aftale.</p>
<p><b>15. Begrænsning af ansvar</b></p>
<p>15.1 Intet i disse Vilkår fraskriver eller begrænser Googles ansvar for tab, der ikke kan fraskrives eller begrænses i henhold til loven.</p>
<p>15.2 Med forbehold af den generelle bestemmelse i afsnit 15.1 ovenfor kan Google, dets Datterselskaber og Affilierede Foretagender og dets licensgivere ikke drages til ansvar over for dig for:</p>
<p>(A) indirekte eller hændeligt driftstab, du måtte pådrage dig. Dette omfatter tab af overskud (både direkte og indirekte), tab af goodwill eller forretningsmæssigt omdømme eller tab af data, som du måtte lide;</p>
<p>(B) tab eller skade, du måtte pådrage dig som følge af:</p>
<p>(i) din tillid til udførligheden, nøjagtigheden eller eksistensen af annoncering eller som følge af et forhold eller transaktioner mellem dig og en annoncør eller sponsor, hvis annoncer vises på Tjenesterne.</p>
<p>(ii) alle ændringer, som Google foretager i Tjenesterne, eller permanent eller midlertidigt ophør i leveringen af Tjenesterne (eller en funktion i Tjenesterne);</p>
<p>(iii) sletning, beskadigelse eller manglende lagring af indhold og andre kommunikationsdato, der vedligeholdes eller sendes af eller gennem din brug af Tjenesterne;</p>
<p>(iv) din manglende levering af nøjagtige kontooplysninger til Google;</p>
<p>(v) din manglende sikring og hemmeligholdelse af din adgangskode og dine kontooplysninger;</p>
<p>15.3 Begrænsningerne af Googles ansvar over for dig i afsnit 15.2 ovenfor gælder, uanset om Google har fået meddelelse om eller skulle have været bekendt med muligheden for, at sådanne tab ville opstå.</p>
<p><b>16. Politikker vedrørende copyright og varemærker</b></p>
<p>16.1 Det er Googles politik at besvare meddelelser om påståede krænkelser af ophavsret i overensstemmelse med den gældende internationale lovgivning om ophavsret (herunder DMCA (Digital Millennium Copyright Act) i USA) og at annullere konti tilhørende personer, der gentagne gange overtræder bestemmelserne. Du kan finde en detaljeret udgave af Googles politik på <a href="http://www.google.co.uk/dmca.html">http://www.google.dk/dmca.html</a>.</p>
<p>16.2 Google har en procedure for klager over varemærker i forbindelse med Googles annonceringsvirksomhed. Flere oplysninger findes på <a href="http://www.google.co.uk/tm_complaint.html">http://www.google.dk/tm_complaint.html</a>.</p>
<p><b>17. Annoncer</b></p>
<p>17.1 Nogle Tjenester understøttes af indtjening fra annoncer, og der kan vises annoncer eller reklamer. Disse annoncer kan være målrettet mod indholdet af de oplysninger, der er lagret på Tjenesterne, forespørgsler, der fremsættes via Tjenesterne, eller andre oplysninger.</p>
<p>17.2 Google kan uden særligt varsel til dig ændre måden, formen og omfanget for annoncering fra Google på Tjenesterne.</p>
<p>17.3 Til gengæld for, at Google giver dig adgang til at bruge Tjenesterne, accepterer du, at Google indsætter sådanne annoncer i Tjenesterne.</p>
<p><b>18. Andet indhold</b></p>
<p>18.1 Tjenesterne kan indeholde hyperlinks til andre websteder, andet indhold eller andre ressourcer. Google har ingen kontrol over de websteder eller ressourcer, der leveres af andre virksomheder eller personer end Google.</p>
<p>18.2 Du anerkender og accepterer, at Google ikke er ansvarlig for tilgængeligheden af sådanne eksterne websteder eller ressourcer og ikke godkender eller understøtter annoncering, produkter eller andre materialer, der er tilgængelige fra sådanne websteder eller ressourcer.</p>
<p>18.3 Du anerkender og accepterer, at Google ikke er ansvarlig for tab eller skade, du måtte pådrage dig som følge af tilgængeligheden af disse eksterne websteder eller ressourcer eller som følge af din tillid til udførligheden, nøjagtigheden eller eksistensen af annoncering, produkter eller andre materialer, der findes på eller er tilgængelige fra sådanne websteder eller ressourcer.</p>
<p><b>19. Ændringer i Vilkårene</b></p>
<p>19.1 Google kan til enhver tid ændre de Generelle Vilkår eller de Yderligere Vilkår. I tilfælde af sådanne ændringer stiller Google en ny version af de Generelle Vilkår til rådighed på <a href="http://google.co.uk/accounts/TOS?hl=en">http://www.google.com/accounts/TOS?hl=da</a>, og evt. nye Yderligere Vilkår stilles til rådighed for dig i eller gennem de berørte Tjenester.</p>
<p>19.2 Du forstår og accepterer, at Google opfatter din brug som en accept af de opdaterede Generelle Vilkår eller Yderligere Vilkår, hvis du bruger Tjenesterne efter den dato, hvor de Generelle Vilkår eller de Yderligere Vilkår blev ændret.</p>
<p><b>20. Generelle juridiske vilkår</b></p>
<p>20.1 Når du bruger Tjenesterne, kan du (som følge af eller gennem din brug af Tjenesterne) bruge en tjeneste eller hente software eller købe varer, der leveres af en anden person eller virksomhed. Din brug af andre tjenester, anden software eller andre varer kan være underlagt separate vilkår mellem dig og den pågældende virksomhed eller person. Hvis det er tilfældet, påvirker Vilkårene ikke dit juridiske forhold til disse andre virksomheder eller enkeltpersoner.</p>
<p>20.2 Vilkårene udgør hele den juridiske aftale mellem dig og Google og regulerer din brug af Tjenesterne (men ikke tjenester, som Google evt. leverer til dig i henhold til separat skriftlig aftale). De erstatter fuldt ud alle tidligere aftaler mellem dig og Google med hensyn til Tjenesterne.</p>
<p>20.3 Du accepterer, at Google kan sende dig meddelelser, herunder meddelelser vedrørende ændringer i Vilkårene, pr. e-mail, almindelig post eller opslag på Tjenesterne.</p>
<p>20.4 Du accepterer, at Google ikke formelt giver afkald på selskabets rettigheder, og at disse rettigheder og retsmidler stadig er tilgængelige for Google, selvom Google ikke udøver eller håndhæver en juridisk ret eller et retsmiddel, der er anført i Vilkårene (eller som tildeles Google i henhold til den gældende lovgivning).</p>
<p>20.5 Hvis en domstol, som har jurisdiktion til at afgøre sagen, afgør, at en bestemmelse i disse Vilkår er ugyldig, fjernes den pågældende bestemmelse fra Vilkårene uden at berøre de øvrige Vilkår. De øvrige bestemmelser i Vilkårene er fortsat gyldige og kan håndhæves.</p>
<p>20.6 Du anerkender og accepterer, at hvert medlem af den gruppe af selskaber, som Google er moderselskab for, er begunstigede tredjeparter i henhold til Vilkårene, og at sådanne andre selskaber er berettigede til direkte at håndhæve og påberåbe sig enhver bestemmelse i Vilkårene, som tilfører dem fordele eller rettigheder. Ud over dette kan ingen anden person eller virksomhed være begunstiget tredjepart i henhold til Vilkårene.</p>
<p>20.7 Vilkårene og dit forhold til Google i henhold til Vilkårene er underlagt engelsk ret. Du og Google accepterer domstolene i England som eksklusiv jurisdiktion ved løsning af enhver juridisk tvist i forbindelse med Vilkårene. Uanset ovennævnte accepterer du, at Google kan anmode om påbud/forbud (eller tilsvarende retsmiddel med omgående virkning) i enhver jurisdiktion.</p>
<p>15. august 2008</p>

</body>
</html>

