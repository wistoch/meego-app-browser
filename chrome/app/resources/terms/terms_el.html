<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Όροι Παροχής Υπηρεσιών του Google Chrome</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Όροι Παροχής Υπηρεσιών του Google Chrome</h2>
<p>Οι παρόντες Όροι Παροχής Υπηρεσιών ισχύουν για την έκδοση εκτελέσιμου κώδικα του Google Chrome. Ο πηγαίος κώδικας του Google Chrome διατίθεται δωρεάν μέσω άδειας χρήσης λογισμικού ανοικτού κώδικα στη διεύθυνση http://code.google.com/chromium/terms.html.</p>
<p><strong>1. Η σχέση σας με την Google</strong></p>
<p>1.1 Η εκ μέρους σας χρήση προϊόντων, λογισμικού, υπηρεσιών και ιστότοπων (το σύνολο των οποίων στο παρόν έγγραφο θα αναφέρεται στο εξής ως "Υπηρεσίες" και στις οποίες δεν περιλαμβάνονται τυχόν υπηρεσίες που σας παρέχονται από την Google υπό τους όρους διαφορετικού έγγραφου συμφωνητικού) της Google υπόκειται σε όρους και προϋποθέσεις που διέπουν τη νομικά δεσμευτική συμφωνία ανάμεσα σε εσάς και την Google. Ως "Google" νοείται η εταιρεία Google Inc., τα κεντρικά γραφεία της οποίας έχουν έδρα επί της οδού Amphitheatre Parkway 1600, Mountain View, CA 94043, Ηνωμένες Πολιτείες. Στο παρόν έγγραφο αναλύεται η δομή του παρόντος συμφωνητικού και διατυπώνονται ορισμένοι από τους όρους του εν λόγω συμφωνητικού.</p>
<p>1.2 Εκτός εάν έχει συμφωνηθεί διαφορετικά γραπτώς με την Google, η συμφωνία σας με την Google περιλαμβάνει, σε κάθε περίπτωση, τουλάχιστον τους όρους και τις προϋποθέσεις που καθορίζονται στο παρόν. Οι όροι και οι προϋποθέσεις θα αναφέρονται στο εξής ως "Γενικοί όροι". Οι άδειες χρήσης λογισμικού ανοιχτού κώδικα για τον πηγαίο κώδικα του Google Chrome καθιστούν ξεχωριστά έγγραφα συμφωνητικά. Μόνο εάν οι άδειες χρήσης λογισμικού ανοιχτού κώδικα υπερισχύουν ρητώς των παρόντων Γενικών Όρων, οι άδειες χρήσης λογισμικού ανοιχτού κώδικα θα διέπουν τη συμφωνία σας με την Google όσον αφορά τη χρήση του Google Chrome ή συγκεκριμένων επιμέρους στοιχείων που περιλαμβάνονται στο Google Chrome.</p>
<p>1.3 Εκτός των Γενικών όρων, στο συμφωνητικό σας με την Google περιλαμβάνονται, επίσης, οι όροι των όποιων σημειώσεων νομικού περιεχομένου αφορούν στην Υπηρεσία. Όλοι οι εν λόγω όροι αναφέρονται στο εξής ως "Πρόσθετοι όροι". Σε περιπτώσεις κατά τις οποίες Πρόσθετοι όροι διέπουν τη χρήση μιας Υπηρεσίας, μπορείτε να προβείτε στην ανάγνωσή τους είτε εντός της Υπηρεσίας είτε μέσω της χρήσης της Υπηρεσίας.</p>
<p>1.4 Οι Γενικοί και οι Πρόσθετοι όροι στο σύνολό τους αποτελούν νομικά δεσμευτική συμφωνία ανάμεσα σε εσάς και την Google και αφορούν στην εκ μέρους σας χρήση της Υπηρεσίας. Η προσεκτική ανάγνωσή τους θεωρείται απαραίτητη. Η παρούσα νομικά δεσμευτική συμφωνία, στο σύνολό της, αναφέρεται στο εξής ως "Όροι".</p>
<p>1.5 Σε περίπτωση ασυνέπειας μεταξύ των διατάξεων των Πρόσθετων όρων και των Γενικών όρων, κατισχύουν οι Πρόσθετοι όροι που αφορούν στην Υπηρεσία.</p>
<p><strong>2. Αποδοχή των όρων</strong></p>
<p>2.1 Απαραίτητη προϋπόθεση για τη χρήση των Υπηρεσιών είναι η πρότερη αποδοχή των Όρων. Η χρήση των Υπηρεσιών δεν είναι δυνατή χωρίς την αποδοχή των Όρων.</p>
<p>2.2 Η αποδοχή των Όρων πραγματοποιείται:</p>
<p>(Α) με κλικ για αποδοχή ή συμφωνία με τους Όρους, όπου αυτή η επιλογή παρέχεται από την Google στη διεπαφή χρήστη και αφορά στην εκάστοτε Υπηρεσία, ή</p>
<p>(B) με την καθαυτού χρήση των Υπηρεσιών. Σε αυτήν την περίπτωση, αποδέχεστε και συμφωνείτε ότι η Google εκλαμβάνει εφεξής την εκ μέρους σας χρήση των Υπηρεσιών ως αποδοχή των Όρων.</p>
<p><strong>3. Η γλώσσα των Όρων</strong></p>
<p>3.1 Όπου η Google σάς παρέχει μετάφραση των Όρων από την αγγλική γλώσσα, σε αυτήν την περίπτωση συμφωνείτε ότι η μετάφραση σάς παρέχεται μόνο για λόγους εξυπηρέτησης και ότι η δική σας σχέση με την Google διέπεται από τους Όρους στην αγγλική γλώσσα.</p>
<p>3.2 Σε περίπτωση τυχόν ασυνέπειας μεταξύ του περιεχομένου στο κείμενο των Όρων στην αγγλική γλώσσα και του κειμένου της μετάφρασης, κατισχύει το κείμενο στην αγγλική γλώσσα.</p>
<p><strong>4. Παροχή των Υπηρεσιών από την Google</strong></p>
<p>4.1 Η Google διαθέτει θυγατρικές και συγγενείς εταιρείες σε όλο τον κόσμο ("Θυγατρικές και Συγγενείς εταιρείες"). Σε ορισμένες περιπτώσεις, οι Υπηρεσίες παρέχονται σε εσάς από τις εν λόγω εταιρείες εκ μέρους της Google. Αποδέχεστε και συμφωνείτε ότι οι Θυγατρικές και Συγγενείς εταιρείες διαθέτουν το δικαίωμα παροχής των Υπηρεσιών σε εσάς.</p>
<p>4.2 Η Google υιοθετεί την πρακτική της συνεχούς καινοτομίας προκειμένου να παρέχει στους χρήστες της τη βέλτιστη δυνατή εμπειρία. Αποδέχεστε και συμφωνείτε ότι η μορφή και η φύση των Υπηρεσιών, οι οποίες σας παρέχονται από την Google, ενδέχεται να αλλάζουν περιοδικά χωρίς πρότερη ειδοποίηση.</p>
<p>4.3 Αποδέχεστε και συμφωνείτε ότι, στο πλαίσιο της συνεχούς καινοτομίας, η Google έχει το δικαίωμα, κατά την κρίση της, να τερματίσει (προσωρινά ή μόνιμα) την παροχή των Υπηρεσιών (ή άλλων δυνατοτήτων που παρέχονται από τις Υπηρεσίες) που προσφέρει σε εσάς ή σε χρήστες γενικά χωρίς πρότερη ειδοποίηση. Έχετε το δικαίωμα να διακόψετε τη χρήση των Υπηρεσιών ανά πάσα στιγμή. Δεν τίθεται ζήτημα ειδικής γνωστοποίησης της Google για τη διακοπή χρήσης των Υπηρεσιών.</p>
<p>4.4 Αποδέχεστε και συμφωνείτε ότι, σε περίπτωση άρσης της πρόσβασης στο λογαριασμό σας από την Google, ενδεχομένως να σάς απαγορευτεί η πρόσβαση στις Υπηρεσίες, στα στοιχεία του λογαριασμού σας ή στα όποια αρχεία ή άλλο περιεχόμενο περιλαμβάνεται σε αυτόν.</p>
<p><strong>5. Η εκ μέρους σας χρήση των Υπηρεσιών</strong></p>
<p>5.1 Συμφωνείτε ότι η χρήση των Υπηρεσιών πραγματοποιείται αποκλειστικά για τους σκοπούς που επιτρέπονται από (α) τους Όρους και (β) την ισχύουσα νομοθεσία, κανονισμό ή γενικά παραδεδεγμένες πρακτικές ή οδηγίες στις σχετικές δωσιδικίες (συμπεριλαμβανομένων των νόμων που αφορούν στην εξαγωγή των δεδομένων ή του λογισμικού προς και από τις Ηνωμένες Πολιτείες ή άλλες χώρες).</p>
<p>5.2 Συμφωνείτε ότι δεν θα εμπλακείτε σε οποιαδήποτε δραστηριότητα που κωλύει ή διακόπτει την παροχή των Υπηρεσιών (ή την ομαλή λειτουργία των διακομιστών ή των δικτύων που συνδέονται με τις Υπηρεσίες).</p>
<p>5.3 Συμφωνείτε να μην προβαίνετε σε αναπαραγωγή, δημιουργία αντιτύπων, αντιγραφή, πώληση, εμπόριο ή μεταπώληση των Υπηρεσιών για κανένα σκοπό, εκτός εάν διαθέτετε ειδική άδεια για τέτοιου είδους πρακτικές βάσει ειδικού συμφωνητικού με την Google.</p>
<p>5.4 Συμφωνείτε ότι είστε αποκλειστικά υπεύθυνοι (και ότι η Google δεν φέρει καμία ευθύνη έναντι σε εσάς ή κάποιο τρίτο μέρος) για την όποια παραβίαση των υποχρεώσεών σας βάσει των Όρων, καθώς και για τις συνέπειες που απορρέουν από μια τέτοια παραβίαση (συμπεριλαμβανομένης της όποιας απώλειας ή ζημίας την οποία ενδέχεται να υποστεί η Google).</p>
<p><strong>6. Απόρρητο και προσωπικά δεδομένα</strong></p>
<p>6.1 Για πληροφορίες που αφορούν στην πολιτική προστασίας των δεδομένων που υιοθετεί η Google, ανατρέξτε στη διεύθυνση http://www.google.gr/privacy.html. Στην πολιτική αυτή περιγράφεται ο τρόπος με τον οποίο η Google επεξεργάζεται τα προσωπικά σας δεδομένα και προστατεύει το απόρρητό σας κατά τη χρήση των Υπηρεσιών.</p>
<p>6.2 Συμφωνείτε ότι κατά τη χρήση των δεδομένων θα συμμορφώνεστε με τις πολιτικές απορρήτου της Google.</p>
<p><strong>7. Το περιεχόμενο εντός των Υπηρεσιών</strong></p>
<p>7.1 Αποδέχεστε ότι η πρόσβαση σε όλες τις πληροφορίες (όπως αρχεία δεδομένων, γραπτά κείμενα, λογισμικό υπολογιστών, μουσική, αρχεία ήχου ή άλλες μορφές ήχου, φωτογραφίες, βίντεο ή άλλες εικόνες) που σας παρέχεται από την Υπηρεσία (ή από την εκ μέρους σας χρήση της Υπηρεσίας) αποτελεί αποκλειστική ευθύνη του ατόμου που δημιούργησε το εν λόγω περιεχόμενο. Όλες οι συναφείς πληροφορίες αναφέρονται στο εξής ως «Περιεχόμενο».</p>
<p>7.2 Οφείλετε να γνωρίζετε ότι το Περιεχόμενο που παρουσιάζεται στο πλαίσιο των Υπηρεσιών, συμπεριλαμβανομένων, ενδεικτικά, των διαφημίσεων που περιλαμβάνονται στις Υπηρεσίες και στο Περιεχόμενο των χορηγών εντός των Υπηρεσιών, είναι δυνατό να προστατεύεται από τα δικαιώματα πνευματικής ιδιοκτησίας που ανήκουν στους χορηγούς ή διαφημιζόμενους οι οποίοι παρέχουν το εν λόγω Περιεχόμενο στην Google (είτε από άλλα άτομα ή εταιρείες εκ μέρους αυτών). Δεν έχετε το δικαίωμα να προβείτε σε τροποποίηση, ενοικίαση, εκμίσθωση, δανεισμό, πώληση ή δημιουργία παράγωγων έργων που βασίζονται σε αυτό το Περιεχόμενο (ολόκληρο ή εν μέρει), εκτός εάν διαθέτετε ειδική εξουσιοδότηση από την Google ή τους κατόχους του εν λόγω Περιεχομένου που σας επιτρέπει τέτοιου είδους πρακτικές βάσει ειδικού συμφωνητικού.</p>
<p>7.3 Η Google διατηρεί το δικαίωμα (αλλά δεν έχει καμία υποχρέωση) να προβαίνει σε προκαταρκτικό έλεγχο, αναθεώρηση, επισήμανση, φιλτράρισμα, τροποποίηση, απόρριψη ή κατάργηση μέρους ή συνόλου του Περιεχομένου από οποιαδήποτε Υπηρεσία. Για ορισμένες εκ των Υπηρεσιών, η Google μπορεί να παρέχει εργαλεία για το φιλτράρισμα σεξουαλικού περιεχομένου. Στα εν λόγω εργαλεία περιλαμβάνονται οι ρυθμίσεις προτιμήσεων SafeSearch (ανατρέξτε στη διεύθυνση http://www.google.gr/help/customize.html#safe). Επιπλέον, στο εμπόριο κυκλοφορούν υπηρεσίες και προγράμματα λογισμικού για τον περιορισμό της πρόσβασης σε υλικό που θεωρείται ανάρμοστο.</p>
<p>7.4 Αποδέχεστε ότι με τη χρήση των Υπηρεσιών, ενδέχεται να εκτεθείτε σε Περιεχόμενο που ενδεχομένως θεωρήσετε προσβλητικό, άσεμνο ή ανάρμοστο και ότι, σε αυτήν την περίπτωση, χρησιμοποιείτε τις Υπηρεσίες με δική σας ευθύνη.</p>
<p>7.5 Συμφωνείτε ότι ευθύνεστε αποκλειστικά (και ότι η Google δεν φέρει καμία ευθύνη έναντι σε εσάς ή κάποιο τρίτο μέρος) για το Περιεχόμενο που δημιουργείτε, μεταβιβάζετε ή προβάλετε κατά τη χρήση της Υπηρεσίας καθώς και για τις συνέπειες των πράξεών σας (συμπεριλαμβανομένης της όποιας απώλειας ή ζημίας την οποία ενδέχεται να υποστεί η Google) ως αποτέλεσμα τέτοιων πρακτικών.</p>
<p><strong>8. Δικαιώματα αποκλειστικής εκμετάλλευσης</strong></p>
<p>8.1 Αποδέχεστε και συμφωνείτε ότι η Google (ή οι δικαιοπάροχοι αυτής) διατηρούν κάθε δικαίωμα, τίτλο και όφελος επί των Υπηρεσιών, συμπεριλαμβανομένων τυχόν δικαιωμάτων πνευματικής ιδιοκτησίας που υφίστανται στις Υπηρεσίες (είτε πρόκειται για κατοχυρωμένα δικαιώματα είτε όχι, και ανεξάρτητα από το σημείο του πλανήτη στο οποίο μπορεί να ισχύουν τα εν λόγω δικαιώματα).</p>
<p>8.2 Καμία διάταξη των Όρων δεν σας παρέχει το δικαίωμα χρήσης εμπορικού ονόματος, εμπορικού σήματος, σήματος υπηρεσιών, λογότυπου, ονόματος τομέων και άλλων διακριτικών χαρακτηριστικών εμπορικής επωνυμίας της Google, με εξαίρεση την ύπαρξη σχετικού έγγραφου συμφωνητικού με την Google που να νομιμοποιεί τέτοιου είδους χρήση.</p>
<p>8.3 Εάν σας εκχωρήθηκε ρητό δικαίωμα για τη χρήση των εν λόγω δυνατοτήτων επωνυμίας σε ξεχωριστό έγγραφο συμφωνητικό με την Google, σε αυτήν την περίπτωση συμφωνείτε ότι η εκ μέρους σας χρήση αυτών των δυνατοτήτων συμμορφώνεται με το συμφωνητικό που τις διέπει, τις όποιες ισχύουσες διατάξεις των Όρων, καθώς και τις οδηγίες χρήσης δυνατοτήτων επωνυμίας της Google όπως αυτές ενημερώνονται κατά καιρούς. Οι εν λόγω οδηγίες διατίθενται ηλεκτρονικά στη διεύθυνση http://www.google.gr/permissions/guidelines.html (ή άλλη διεύθυνση URL την οποία κατά καιρούς ενδέχεται να παρέχει η Google για το σκοπό αυτό).</p>
<p>8.4 Η Google αποδέχεται και συμφωνεί ότι δεν εξασφαλίζει κανένα δικαίωμα, τίτλο και όφελος επί του Περιεχομένου που υποβάλλετε, αποστέλλετε, μεταβιβάζετε ή προβάλλετε στις Υπηρεσίες ή μέσω αυτών, βάσει των Όρων του παρόντος, συμπεριλαμβανομένων των όποιων δικαιωμάτων πνευματικής ιδιοκτησίας που υφίστανται στο Περιεχόμενο (είτε πρόκειται για κατοχυρωμένα δικαιώματα είτε όχι, και ανεξάρτητα από το σημείο του πλανήτη στο οποίο μπορεί να ισχύουν τα εν λόγω δικαιώματα). Συμφωνείτε ότι είστε υπεύθυνοι για την προστασία και την επιβολή των εν λόγω δικαιωμάτων και ότι η Google δεν φέρει καμία ευθύνη για την προστασία και την επιβολή των δικαιωμάτων εκ μέρους σας, εκτός εάν υπάρχει έγγραφο συμφωνητικό με την Google για το αντίθετο.</p>
<p>8.5 Συμφωνείτε ότι δεν θα προβείτε στην κατάργηση, απόκρυψη ή τροποποίηση της σημείωσης περί ιδιοκτησιακών δικαιωμάτων (συμπεριλαμβανομένων των σημειώσεων περί πνευματικών δικαιωμάτων και εμπορικού σήματος) που πιθανόν συνοδεύουν ή περιλαμβάνονται στις Υπηρεσίες.</p>
<p>8.6 Συμφωνείτε ότι, κατά τη χρήση των Υπηρεσιών δεν θα χρησιμοποιείτε κανένα εμπορικό σήμα, σήμα υπηρεσίας, εμπορικό όνομα, λογότυπο οποιασδήποτε εταιρείας ή οργανισμού με τρόπο που είναι πιθανό ή αποσκοπεί στην πρόκληση σύγχυσης στον κάτοχο ή στον πιστοποιημένο χρήση των εν λόγω σημάτων, ονομάτων ή λογότυπων, με εξαίρεση την ύπαρξη ρητού δικαιώματος σε έγγραφη μορφή που σας παρέχεται από την Google για τέτοιου είδους πρακτικές.</p>
<p><strong>9. Άδεια χρήσης από την Google</strong></p>
<p>9.1 Η Google σάς παρέχει προσωπική, μη αποκλειστική άδεια παγκόσμιου επιπέδου, άνευ υποχρέωσης καταβολής πνευματικών δικαιωμάτων για τη χρήση του λογισμικού που σας παρέχεται από την Google στο πλαίσιο των Υπηρεσιών που σας προσφέρει (και στο εξής αναφέρεται ως «Λογισμικό»). Η εν λόγω άδεια έχει αποκλειστικό σκοπό την παροχή της δυνατότητας για χρήση και απόλαυση των πλεονεκτημάτων των Υπηρεσιών όπως παρέχονται από την Google και με τρόπο που επιτρέπονται από τους Όρους.</p>
<p>9.2 Υπό την επιφύλαξη της ενότητας 1.2, απαγορεύεται να προβείτε στην αντιγραφή, τροποποίηση, δημιουργία παράγωγου έργου, αποσυμπίληση (reverse engineering), ανακατασκευή πηγαίου κώδικα (decompilation) ή άλλη απόπειρα εξαγωγής του πηγαίου κώδικα του Λογισμικού ή τμήματος αυτού (ή να παραχωρήσετε τέτοιο δικαίωμα σε τρίτον), με εξαίρεση την ύπαρξη ρητής ή νόμιμης άδειας ή ειδικής έγγραφης οδηγίας από την Google για τέτοιου είδους πρακτικές.</p>
<p>9.3 Υπό την επιφύλαξη της ενότητας 1.2, δεν επιτρέπεται η εκχώρηση των δικαιωμάτων σας όσον αφορά στη χρήση του Λογισμικού σε τρίτο (ή η παραχώρηση δευτερεύουσας άδειας χρήσης), η εκχώρηση δικαιώματος για παρακράτηση κυριότητας επί των δικαιωμάτων σας στη χρήση του Λογισμικού ή άλλου είδους μεταβιβάσεις των όποιων δικαιωμάτων σας στη χρήση του Λογισμικού, εκτός εάν σάς παρέχεται ειδική έγγραφη άδεια από την Google.</p>
<p><strong>10. Άδεια χρήσης περιεχομένου εκ μέρους σας</strong></p>
<p>10.1 Διατηρείτε τα πνευματικά δικαιώματα και τα λοιπά δικαιώματα που ήδη κατέχετε επί του Περιεχομένου που υποβάλλετε, αποστέλλετε ή προβάλλετε στις Υπηρεσίες ή μέσω αυτών.</p>
<p><strong>11. Ενημερώσεις λογισμικού</strong></p>
<p>11.1 Το Λογισμικό που χρησιμοποιείτε μπορεί, περιοδικά, να προβαίνει αυτόματα σε λήψη και εγκατάσταση των ενημερώσεων από την Google. Αυτές οι ενημερώσεις έχουν σχεδιαστεί προκειμένου να βελτιώνουν, να ενισχύουν και να αναπτύσσουν περαιτέρω τις Υπηρεσίες και έχουν τη μορφή επιδιορθώσεων σφαλμάτων, προηγμένων λειτουργιών, νέων μονάδων λογισμικού και νέων εκδόσεων. Συμφωνείτε να λαμβάνετε αυτές τις ενημερώσεις (και επιτρέπετε στην Google τη διανομή τους σε εσάς) στο πλαίσιο χρήσης των Υπηρεσιών.</p>
<p><strong>12. Λήξη της σχέσης σας με την Google</strong></p>
<p>12.1 Η ισχύς των Όρων διατηρείται έως τον τερματισμό τους είτε από εσάς είτε από την Google όπως ορίζεται παρακάτω.</p>
<p>12.2 Η Google διατηρεί το δικαίωμα τερματισμού της νομικά δεσμευτικής συμφωνίας μαζί σας ανά πάσα στιγμή εάν:</p>
<p>(A) έχετε παραβεί την όποια διάταξη των Όρων (ή ενεργήσατε με τρόπο που υποδεικνύει σαφώς την απουσία πρόθεσης ή αδυναμία συμμόρφωσης με τις διατάξεις των Όρων), ή</p>
<p>(B) σας επιβλήθηκε δια νόμου από την Google (παραδείγματος χάριν, σε περιπτώσεις όπου η παροχή της Υπηρεσίας σε εσάς είναι ή καθίσταται παράνομη), ή</p>
<p>(Γ) ο συνεργάτης της Google μαζί με τον οποίο παρέχεται η Υπηρεσία σε εσάς έχει τερματίσει τη σχέση του με την Google ή διέκοψε την προσφορά της Υπηρεσίας σε εσάς, ή</p>
<p>(Δ) η Google παύει την παροχή της Υπηρεσίας σε χρήστες της χώρας διαμονής σας ή στη χώρα από την οποία πραγματοποιείτε τη χρήση της υπηρεσίας, ή</p>
<p>(E) κατά τη γνώμη της Google, η παροχή της Υπηρεσίας της σε εσάς δεν είναι πλέον εμπορικά βιώσιμη.</p>
<p>12.3 Κανένας όρος της παρούσας Ενότητας δεν επηρεάζει το δικαίωμα της Google σχετικά με την παροχή των Υπηρεσιών σύμφωνα με τις διατάξεις της Ενότητας 4 των παρόντων Όρων.</p>
<p>12.4 Όταν παρέλθει η ισχύς των παρόντων Όρων, όλα τα νόμιμα δικαιώματα, υποχρεώσεις και ευθύνες από τα οποία ωφεληθήκατε τόσο εσείς όσο και η Google και τα οποία καθόριζαν την εν λόγω σχέση (ή που προέκυψαν στο διάστημα κατά το οποίο οι Όροι βρίσκονταν σε ισχύ) ή δηλώνεται ότι συνεχίζονται επ’ αόριστο, δεν επηρεάζονται από την εν λόγω διακοπή και η ισχύς των διατάξεων της παραγράφου 19.7 συνεχίζει να εφαρμόζεται σε αυτά τα δικαιώματα, υποχρεώσεις και ευθύνες επ’ αόριστο.</p>
<p><strong>13. ΕΞΑΙΡΕΣΗ ΕΓΓΥΗΣΕΩΝ</strong></p>
<p>13.1 ΚΑΝΕΝΑΣ ΟΡΟΣ ΤΟΥ ΠΑΡΟΝΤΟΣ, ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΠΑΡΑΓΡΑΦΩΝ 13 ΚΑΙ 14, ΔΕΝ ΕΞΑΙΡΕΙ Ή ΠΕΡΙΟΡΙΖΕΙ ΤΗΝ ΕΓΓΥΗΣΗ Ή ΤΗΝ ΕΥΘΥΝΗ ΤΗΣ GOOGLE ΓΙΑ ΑΠΩΛΕΙΕΣ ΠΟΥ ΔΕΝ ΜΠΟΡΟΥΝ ΝΑ ΕΞΑΙΡΕΘΟΥΝ Ή ΠΕΡΙΟΡΙΣΤΟΥΝ ΒΑΣΕΙ ΤΟΥ ΙΣΧΥΟΝΤΟΣ ΝΟΜΟΥ. ΟΡΙΣΜΕΝΕΣ ΠΕΡΙΟΧΕΣ ΔΙΚΑΙΟΔΟΣΙΑΣ ΔΕΝ ΕΠΙΤΡΕΠΟΥΝ ΤΟΝ ΑΠΟΚΛΕΙΣΜΟ ΟΡΙΣΜΕΝΩΝ ΕΓΓΥΗΣΕΩΝ Ή ΠΡΟΫΠΟΘΕΣΕΩΝ Ή ΤΟΝ ΠΕΡΙΟΡΙΣΜΟ Ή ΤΗΝ ΕΞΑΙΡΕΣΗ ΕΥΘΥΝΗΣ ΓΙΑ ΑΠΩΛΕΙΑ Ή ΠΡΟΚΛΗΣΗ ΖΗΜΙΑΣ ΠΟΥ ΟΦΕΊΛΕΤΑΙ ΣΕ ΑΜΕΛΕΙΑ, ΑΘΕΤΗΣΗ ΣΥΜΒΑΣΗΣ Ή ΑΘΕΤΗΣΗ ΤΩΝ ΣΙΩΠΗΡΩΝ ΟΡΩΝ Ή ΘΕΤΙΚΗ Ή ΑΠΟΘΕΤΙΚΗ ΖΗΜΙΑ, ΕΥΛΟΓΗ ΑΠΟΖΗΜΙΩΣΗ Ή ΔΙΑΦΥΓΟΝ ΚΕΡΔΟΣ. ΩΣ ΕΚ ΤΟΥΤΟΥ, ΜΟΝΟ ΟΙ ΠΕΡΙΟΡΙΣΜΟΙ ΠΟΥ ΕΙΝΑΙ ΝΟΜΙΜΟΙ ΓΙΑ ΤΙΣ ΔΙΚΕΣ ΣΑΣ ΠΕΡΙΟΧΕΣ ΔΙΚΑΙΟΔΟΣΙΑΣ ΙΣΧΥΟΥΝ ΓΙΑ ΕΣΑΣ ΚΑΙ Η ΕΥΘΥΝΗ ΜΑΣ ΠΕΡΙΟΡΙΖΕΤΑΙ ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΙ Η ΝΟΜΟΘΕΣΙΑ.</p>
<p>13.2 ΑΠΟΔΕΧΕΣΤΕ ΚΑΙ ΣΥΜΦΩΝΕΙΤΕ ΡΗΤΑ ΟΤΙ Η ΧΡΗΣΗ ΤΩΝ ΥΠΗΡΕΣΙΩΝ ΓΙΝΕΤΑΙ ΜΕ ΔΙΚΗ ΣΑΣ ΑΠΟΚΛΕΙΣΤΙΚΗ ΕΥΘΥΝΗ ΚΑΙ ΟΤΙ ΟΙ ΥΠΗΡΕΣΙΕΣ ΠΑΡΕΧΟΝΤΑΙ «ΩΣ ΕΧΟΥΝ» ΚΑΙ «ΕΦΟΣΟΝ ΔΙΑΤΙΘΕΝΤΑΙ».</p>
<p>13.3 ΣΥΓΚΕΚΡΙΜΕΝΑ, Η GOOGLE, ΟΙ ΘΥΓΑΤΡΙΚΕΣ ΤΗΣ ΚΑΙ ΟΙ ΣΥΓΓΕΝΕΙΣ ΕΤΑΙΡΕΙΕΣ ΤΗΣ, ΚΑΘΩΣ ΚΑΙ ΟΙ ΔΙΚΑΙΟΠΑΡΟΧΟΙ ΑΥΤΗΣ ΔΕΝ ΣΑΣ ΔΗΛΩΝΟΥΝ Ή ΣΑΣ ΕΓΓΥΩΝΤΑΙ ΟΤΙ:</p>
<p>(A) Η ΧΡΗΣΗ ΤΩΝ ΥΠΗΡΕΣΙΩΝ ΕΚ ΜΕΡΟΥΣ ΣΑΣ ΑΝΤΑΠΟΚΡΙΝΕΤΑΙ ΣΤΙΣ ΑΠΑΙΤΗΣΕΙΣ ΣΑΣ,</p>
<p>(B) Η ΧΡΗΣΗ ΤΟΥΣ ΠΡΑΓΜΑΤΟΠΟΙΕΙΤΑΙ ΧΩΡΙΣ ΔΙΑΚΟΠΕΣ, ΕΓΚΑΙΡΑ, ΜΕ ΑΣΦΑΛΕΙΑ Ή ΧΩΡΙΣ ΣΦΑΛΜΑΤΑ,</p>
<p>(Γ) ΟΙ ΟΠΟΙΕΣ ΠΛΗΡΟΦΟΡΙΕΣ ΠΟΥ ΑΠΟΚΤΩΝΤΑΙ ΑΠΟ ΕΣΑΣ ΚΑΙ ΑΠΟΡΡΕΟΥΝ ΑΠΟ ΤΗ ΧΡΗΣΗ ΤΩΝ ΥΠΗΡΕΣΙΩΝ ΕΙΝΑΙ ΑΚΡΙΒΕΙΣ ΚΑΙ ΑΞΙΟΠΙΣΤΕΣ ΚΑΙ</p>
<p>(Δ) ΟΙ ΑΝΕΠΑΡΚΕΙΕΣ ΣΤΗ ΛΕΙΤΟΥΡΓΙΑ Ή ΤΗ ΛΕΙΤΟΥΡΓΙΚΟΤΗΤΑ ΤΟΥ ΟΠΟΙΟΥ ΛΟΓΙΣΜΙΚΟΥ ΠΟΥ ΣΑΣ ΠΑΡΕΧΕΤΑΙ ΣΤΟ ΠΛΑΙΣΙΟ ΤΩΝ ΥΠΗΡΕΣΙΩΝ ΕΠΙΔΙΟΡΘΩΝΟΝΤΑΙ.</p>
<p>13.4 Η ΛΗΨΗ Ή ΜΕ ΑΛΛΟ ΤΡΟΠΟ ΑΠΟΚΤΗΣΗ ΤΥΧΟΝ ΥΛΙΚΟΥ ΜΕΣΩ ΤΗΣ ΧΡΗΣΗΣ ΤΩΝ ΥΠΗΡΕΣΙΩΝ ΠΡΑΓΜΑΤΟΠΟΙΕΙΤΑΙ ΚΑΤΑ ΤΗ ΔΙΚΗ ΣΑΣ ΔΙΑΚΡΙΤΙΚΗ ΕΥΧΕΡΕΙΑ ΚΑΙ ΕΥΘΥΝΗ, ΚΑΙ ΕΙΣΤΕ ΑΠΟΚΛΕΙΣΤΙΚΑ ΥΠΕΥΘΥΝΟΙ ΓΙΑ ΤΥΧΟΝ ΠΡΟΚΛΗΣΗ ΖΗΜΙΑΣ ΣΤΟ ΣΥΣΤΗΜΑ ΤΟΥ ΥΠΟΛΟΓΙΣΤΗ ΣΑΣ Ή ΑΛΛΗ ΣΥΣΚΕΥΗ Ή ΑΠΩΛΕΙΑ ΔΕΔΟΜΕΝΩΝ ΠΟΥ ΠΡΟΚΥΠΤΕΙ ΑΠΟ ΤΗ ΛΗΨΗ ΤΕΤΟΙΟΥ ΥΛΙΚΟΥ.</p>
<p>13.5 ΚΑΜΙΑ ΕΙΔΟΠΟΙΗΣΗ Ή ΠΛΗΡΟΦΟΡΙΑ, ΠΡΟΦΟΡΙΚΗ Ή ΓΡΑΠΤΗ, ΠΟΥ ΑΠΟΚΤΑΤΕ ΑΠΟ ΤΗΝ GOOGLE Ή ΜΕΣΩ ΤΩΝ ΥΠΗΡΕΣΙΩΝ ΔΕΝ ΔΗΜΙΟΥΡΓΕΙ ΕΓΓΥΗΣΗ Η ΟΠΟΙΑ ΔΕΝ ΔΗΛΩΝΕΤΑΙ ΡΗΤΑ ΣΤΟΥΣ ΟΡΟΥΣ.</p>
<p>13.6 Η GOOGLE ΑΠΟΠΟΙΕΙΤΑΙ ΡΗΤΑ ΟΛΕΣ ΤΙΣ ΕΓΓΥΗΣΕΙΣ ΚΑΙ ΠΡΟΫΠΟΘΕΣΕΙΣ, ΡΗΤΕΣ Ή ΣΙΩΠΗΡΕΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ ΚΑΙ ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΑΠΟΚΛΕΙΣΤΙΚΗΣ ΕΚΜΕΤΑΛΛΕΥΣΗΣ.</p>
<p><strong>14. ΠΕΡΙΟΡΙΣΜΟΣ ΕΥΘΥΝΗΣ</strong></p>
<p>14.1 ΒΑΣΕΙ ΤΟΥ ΣΥΝΟΛΟΥ ΤΩΝ ΔΙΑΤΑΞΕΩΝ ΣΤΗΝ ΠΑΡΑΠΑΝΩ ΠΑΡΑΓΡΑΦΟ 13.1, ΑΠΟΔΕΧΕΣΤΕ ΡΗΤΑ ΚΑΙ ΣΥΜΦΩΝΕΙΤΕ ΟΤΙ Η GOOGLE, ΟΙ ΘΥΓΑΤΡΙΚΕΣ ΚΑΙ ΣΥΓΓΕΝΕΙΣ ΤΗΣ ΕΤΑΙΡΕΙΕΣ, ΚΑΘΩΣ ΚΑΙ ΟΙ ΔΙΚΑΙΟΠΑΡΟΧΟΙ ΑΥΤΗΣ ΔΕΝ ΘΕΩΡΟΥΝΤΑΙ ΥΠΕΥΘΥΝΟΙ ΑΠΕΝΑΝΤΙ ΣΑΣ ΓΙΑ:</p>
<p>(A) ΑΜΕΣΕΣ, ΕΜΜΕΣΕΣ, ΠΑΡΕΠΟΜΕΝΕΣ, ΕΙΔΙΚΕΣ, ΑΠΟΘΕΤΙΚΕΣ Ή ΠΑΡΑΔΕΙΓΜΑΤΙΚΕΣ ΖΗΜΙΕΣ ΠΟΥ ΠΙΘΑΝΟΝ ΝΑ ΠΡΟΚΛΗΘΟΥΝ ΑΠΟ ΕΣΑΣ, ΟΠΟΙΑ ΚΙ ΑΝ ΕΙΝΑΙ Η ΑΙΤΙΑ ΤΗΣ ΠΡΟΚΛΗΣΗΣ ΤΟΥΣ ΚΑΙ ΣΤΟ ΠΛΑΙΣΙΟ ΟΠΟΙΑΣΔΗΠΟΤΕ ΝΟΜΙΚΗΣ ΘΕΩΡΙΑΣ ΠΕΡΙ ΕΥΘΥΝΗΣ.. ΣΕ ΑΥΤΗΝ ΠΕΡΙΛΑΜΒΑΝΟΝΤΑΙ, ΕΝΔΕΙΚΤΙΚΑ, ΔΙΑΦΥΓΟΝΤΑ ΚΕΡΔΗ (ΑΜΕΣΑ Ή ΕΜΜΕΣΑ), ΑΠΩΛΕΙΑ ΥΠΕΡΑΞΙΑΣ Ή ΕΠΙΧΕΙΡΗΜΑΤΙΚΗΣ ΦΗΜΗΣ, ΑΠΩΛΕΙΑ ΔΕΔΟΜΕΝΩΝ, ΚΟΣΤΟΣ ΠΡΟΜΗΘΕΙΑΣ ΥΠΟΚΑΤΑΣΤΑΤΩΝ ΑΓΑΘΩΝ Ή ΥΠΗΡΕΣΙΩΝ Ή ΑΛΛΗ ΑΫΛΗ ΑΠΩΛΕΙΑ,</p>
<p>(B) ΟΠΟΙΑ ΑΠΩΛΕΙΑ Ή ΖΗΜΙΑ ΠΟΥ ΠΡΟΚΑΛΕΙΤΑΙ ΑΠΟ ΕΣΑΣ, ΣΥΜΠΕΡΙΛΑΜΒΑΝΟΜΕΝΗΣ, ΕΝΔΕΙΚΤΙΚΑ, ΤΗΣ ΑΠΩΛΕΙΑΣ Ή ΖΗΜΙΑΣ ΠΟΥ ΠΡΟΚΥΠΤΕΙ ΩΣ ΑΠΟΤΕΛΕΣΜΑ ΤΩΝ:</p>
<p>(I) ΟΠΟΙΩΝ ΕΚ ΜΕΡΟΥΣ ΣΑΣ ΕΝΔΕΙΞΕΩΝ ΕΜΠΙΣΤΟΣΥΝΗΣ ΣΤΗΝ ΑΡΤΙΟΤΗΤΑ, ΑΚΡΙΒΕΙΑ Ή ΥΠΑΡΞΗ ΟΠΟΙΑΣ ΔΙΑΦΗΜΙΣΗΣ, Ή ΩΣ ΑΠΟΤΕΛΕΣΜΑ ΟΠΟΙΑΣΔΗΠΟΤΕ ΣΧΕΣΗΣ Ή ΜΕΤΑΒΙΒΑΣΗΣ ΑΝΑΜΕΣΑ ΣΕ ΕΣΑΣ ΚΑΙ ΤΟΝ ΟΠΟΙΟ ΔΙΑΦΗΜΙΣΤΗ Ή ΧΟΡΗΓΟ, ΟΙ ΔΙΑΦΗΜΙΣΕΙΣ ΤΟΥ ΟΠΟΙΟΥ ΕΜΦΑΝΙΖΟΝΤΑΙ ΣΤΙΣ ΥΠΗΡΕΣΙΕΣ,</p>
<p>(II) ΟΠΟΙΩΝ ΑΛΛΑΓΩΝ ΤΙΣ ΟΠΟΙΕΣ ΜΠΟΡΕΙ ΝΑ ΕΠΙΦΕΡΕΙ Η GOOGLE ΣΤΙΣ ΥΠΗΡΕΣΙΕΣ, Ή ΟΠΟΙΑΣΔΗΠΟΤΕ ΜΟΝΙΜΗΣ Ή ΠΡΟΣΩΡΙΝΗΣ ΔΙΑΚΟΠΗΣ ΣΤΗΝ ΠΑΡΟΧΗ ΤΩΝ ΥΠΗΡΕΣΙΩΝ (Ή ΟΠΟΙΩΝ ΔΥΝΑΤΟΤΗΤΩΝ ΣΤΑ ΠΛΑΙΣΙΑ ΤΩΝ ΥΠΗΡΕΣΙΩΝ),</p>
<p>(III) ΤΗΣ ΔΙΑΓΡΑΦΗΣ, ΑΛΛΟΙΩΣΗΣ Ή ΑΠΟΤΥΧΗΜΕΝΗΣ ΑΠΟΘΗΚΕΥΣΗΣ ΟΠΟΙΟΥ ΠΕΡΙΕΧΟΜΕΝΟΥ ΚΑΙ ΑΛΛΩΝ ΔΕΔΟΜΕΝΩΝ ΕΠΙΚΟΙΝΩΝΙΑΣ ΤΑ ΟΠΟΙΑ ΔΙΑΤΗΡΟΥΝΤΑΙ Ή ΜΕΤΑΔΙΔΟΝΤΑΙ ΑΠΟ ΤΙΣ ΥΠΗΡΕΣΙΕΣ Ή ΔΙΑΜΕΣΟΥ ΤΗΣ ΧΡΗΣΗΣ ΑΥΤΩΝ,</p>
<p>(IV) ΑΔΥΝΑΜΙΩΝ ΣΑΣ ΝΑ ΠΑΡΑΣΧΕΤΕ ΣΤΗΝ GOOGLE ΑΚΡΙΒΗ ΣΤΟΙΧΕΙΑ ΛΟΓΑΡΙΑΣΜΟΥ,</p>
<p>(V) ΑΔΥΝΑΜΙΩΝ ΣΑΣ ΝΑ ΠΡΟΣΤΑΤΕΥΣΕΤΕ ΤΗΝ ΑΣΦΑΛΕΙΑ ΚΑΙ ΤΗΝ ΕΜΠΙΣΤΕΥΤΙΚΟΤΗΤΑ ΤΟΥ ΚΩΔΙΚΟΥ ΠΡΟΣΒΑΣΗΣ Ή ΤΩΝ ΣΤΟΙΧΕΙΩΝ ΤΟΥ ΛΟΓΑΡΙΑΣΜΟΥ ΣΑΣ.</p>
<p>14.2 ΟΙ ΠΕΡΙΟΡΙΣΜΟΙ ΣΤΗΝ ΕΥΘΥΝΗ ΤΗΣ GOOGLE ΑΠΕΝΑΝΤΙ ΣΑΣ ΠΟΥ ΠΕΡΙΓΡΑΦΟΝΤΑΙ ΣΤΗΝ ΠΑΡΑΓΡΑΦΟ 14.1 ΠΑΡΑΠΑΝΩ ΙΣΧΥΟΥΝ ΑΚΟΜΑ ΚΑΙ ΑΝ Η GOOGLE ΓΝΩΡΙΖΕ Ή ΘΑ ΕΠΡΕΠΕ ΝΑ ΓΝΩΡΙΖΕΙ ΤΟ ΕΝΔΕΧΟΜΕΝΟ ΟΠΟΙΩΝΔΗΠΟΤΕ ΖΗΜΙΩΝ ΤΕΤΟΙΟΥ ΕΙΔΟΥΣ.</p>
<p><strong>15. Πολιτικές που αφορούν πνευματικά δικαιώματα και εμπορικά σήματα</strong></p>
<p>15.1 Αποτελεί πολιτική της Google να ανταποκρίνεται σε γνωστοποιήσεις φερόμενων παραβιάσεων των πνευματικών δικαιωμάτων σε συμμόρφωση προς την ισχύουσα διεθνή νομοθεσία περί πνευματικής ιδιοκτησίας (συμπεριλαμβανομένου του Νόμου για τα δικαιώματα πνευματικής ιδιοκτησίας στην ψηφιακή εποχή που ισχύει στις Ηνωμένες Πολιτείες) και να καταργεί τους λογαριασμούς των κατ’ επανάληψη παραβατών. Για λεπτομέρειες που αφορούν την πολιτική της Google, ανατρέξτε στη διεύθυνση http://www.google.gr/dmca.html.</p>
<p>15.2 Η Google εφαρμόζει πρακτικές παραπόνων εμπορικού σήματος ανταποκρινόμενη στην διαφημιστική δραστηριότητα της Google, λεπτομέρειες των οποίων διατίθενται στη διεύθυνση http://www.google.gr/tm_complaint.html.</p>
<p><strong>16. Διαφημίσεις</strong></p>
<p>16.1 Ορισμένες από τις Υπηρεσίες υποστηρίζονται από έσοδα που προέρχονται από διαφημίσεις και ενδέχεται να περιλαμβάνουν διαφημίσεις και προωθητικό υλικό. Αυτές οι διαφημίσεις μπορεί να στοχεύουν στο περιεχόμενο των πληροφοριών που αποθηκεύονται στις Υπηρεσίες, στις ερωτήσεις που υποβάλλονται μέσω των Υπηρεσιών ή σε άλλες πληροφορίες.</p>
<p>16.2 Ο τρόπος, το είδος και η έκταση της διαφήμισης που πραγματοποιεί η Google μέσω της Υπηρεσίας υπόκεινται σε αλλαγές χωρίς σχετική ενημέρωσή σας.</p>
<p>16.3 Ως αντάλλαγμα για την εκχώρηση πρόσβασης και χρήσης των Υπηρεσιών από την Google σε εσάς, συμφωνείτε ότι η Google έχει το δικαίωμα δημοσίευσης διαφημίσεων στις Υπηρεσίες.</p>
<p><strong>17. Άλλου είδους περιεχόμενο</strong></p>
<p>17.1 Οι υπηρεσίες ενδέχεται να παρέχουν υπερσυνδέσμους προς άλλους ιστότοπους, περιεχόμενο ή πόρους. Η Google δεν έχει κανένα έλεγχο των ιστότοπων ή πόρων οι οποίοι προσφέρονται από εταιρείες ή άτομα εκτός της Google.</p>
<p>17.2 Αποδέχεστε και συμφωνείτε ότι η Google δεν φέρει ευθύνη για τη διαθεσιμότητα τέτοιων εξωτερικών ιστότοπων ή πόρων και δεν υιοθετεί όποιες διαφημίσεις, προϊόντα ή άλλα υλικά που σχετίζονται ή προέρχονται από τέτοιους ιστότοπους ή πόρους.</p>
<p>17.3 Αποδέχεστε και συμφωνείτε ότι η Google δεν φέρει καμία ευθύνη για κάθε απώλεια ή ζημία που ενδέχεται να προκληθεί από εσάς και που απορρέει από τη διαθεσιμότητα των εν λόγω εξωτερικών ιστότοπων και πόρων ή που προκύπτει ως αποτέλεσμα της εκ μέρους σας ένδειξης εμπιστοσύνης στην αρτιότητα, ακρίβεια ή ύπαρξη οποιασδήποτε διαφήμισης, προϊόντων ή άλλου υλικού που διατίθεται ή υπάρχει στους εν λόγω ιστότοπους ή πόρους.</p>
<p><strong>18. Τροποποιήσεις των Όρων</strong></p>
<p>18.1 Κατά καιρούς η Google ενδέχεται να προβεί σε αλλαγές των Γενικών Όρων ή των Πρόσθετων όρων. Όταν πραγματοποιούνται τέτοιου είδους αλλαγές, η Google δημιουργεί νέο αντίγραφο των Γενικών όρων και το δημοσιεύει στη διεύθυνση http://www.google.com/accounts/TOS?hl=el&loc=GR, ενώ οι όποιοι νέοι Πρόσθετοι όροι σας διατίθενται εντός ή μέσω των Υπηρεσιών τις οποίες αφορούν οι εκάστοτε αλλαγές.</p>
<p>18.2 Αποδέχεστε και συμφωνείτε ότι εάν η χρήση των Υπηρεσιών εκ μέρους σας πραγματοποιηθεί μετά την ημερομηνία κατά την οποία έλαβαν χώρα οι αλλαγές στους Γενικούς και Πρόσθετους όρους, η Google εκλαμβάνει τη χρήση των Υπηρεσιών εκ μέρους σας ως αποδοχή των ενημερωμένων Γενικών και Πρόσθετων όρων.</p>
<p><strong>19. Γενικοί νομικοί όροι</strong></p>
<p>19.1 Κατά τη χρήση των Υπηρεσιών, ορισμένες φορές ενδέχεται (ως αποτέλεσμα ή σε σχέση με την εκ μέρους σας χρήση των Υπηρεσιών) να πραγματοποιήσετε χρήση μιας υπηρεσίας, λήψη κάποιου λογισμικού ή αγορά αγαθών, τα οποία προσφέρονται από άλλο άτομο ή εταιρεία. Η εκ μέρους σας χρήση άλλων υπηρεσιών, λογισμικού και αγαθών ενδέχεται να υπόκειται σε ειδικούς όρους μεταξύ εσάς και της εν λόγω εταιρείας ή φυσικού προσώπου. Σε αυτήν την περίπτωση, οι Όροι δεν επηρεάζουν την έννομη σχέση σας με αυτές τις εταιρείες ή φυσικά πρόσωπα.</p>
<p>19.2 Οι Όροι αποτελούν την πλήρη νομικά δεσμευτική συμφωνία μεταξύ εσάς και της Google και διέπουν την εκ μέρους σας χρήση των Υπηρεσιών (αλλά εξαιρούν τις υπηρεσίες που ενδεχομένως σας παρέχει η Google σύμφωνα με τους όρους ειδικού έγγραφου συμφωνητικού), υπερισχύοντας τυχόν προηγούμενων συμφωνητικών μεταξύ εσάς και της Google σχετικά με τη χρήση των Υπηρεσιών.</p>
<p>19.3 Συμφωνείτε ότι η Google μπορεί να σας παράσχει σημειώματα, περιλαμβανομένων αυτών που αφορούν αλλαγές στους Όρους, μέσω ηλεκτρονικού ταχυδρομείου, τακτικού ταχυδρομείου ή καταχωρίσεων σχετικά με τις Υπηρεσίες.</p>
<p>19.4 Συμφωνείτε ότι εάν η Google δεν ασκεί ή επιβάλλει νομικά δικαιώματα ή τρόπους ικανοποίησης που περιγράφονται στους Όρους (ή τα οποία αποτελούν δικαιώματα της Google σύμφωνα με την ισχύουσα νομοθεσία), αυτή η πρακτική δεν εκλαμβάνεται ως επίσημη παραίτηση της Google από τα δικαιώματά της και ότι τα εν λόγω δικαιώματα και τρόποι ικανοποίησης εξακολουθούν να παραμένουν στη διάθεση της Google.</p>
<p>19.5 Εάν οποιαδήποτε δικαστική αρχή που είναι καθ’ ύλην αρμόδια να λαμβάνει αποφάσεις που αφορούν σε τέτοιου είδους ζητήματα αποφασίσει ότι οποιεσδήποτε διατάξεις των παρόντων Όρων δεν είναι έγκυρες, τότε οι εν λόγω διατάξεις καταργούνται από τους Όρους χωρίς αυτό να επεκτείνεται στις λοιπές διατάξεις των Όρων. Οι λοιπές διατάξεις των Όρων εξακολουθούν να παραμένουν σε ισχύ και να εφαρμόζονται.</p>
<p>19.6 Αποδέχεστε και συμφωνείτε ότι κάθε μέλος του ομίλου εταιρειών, μητρική των οποίων είναι η Google, θεωρείται επωφελούμενος τρίτος και ότι οι εν λόγω τρίτες εταιρείες έχουν το δικαίωμα να επιβάλλουν άμεσα και να βασίζονται στις διατάξεις των Όρων οι οποίοι θεμελιώνουν την ωφέλειά τους (ή τα δικαιώματα προς όφελός τους). Εκτός των προαναφερθέντων, κανένα άλλο φυσικό πρόσωπο ή εταιρεία δεν αποτελεί επωφελούμενο τρίτο των Όρων.</p>
<p>19.7 Οι Όροι και η δική σας σχέση με την Google σύμφωνα με τους Όρους διέπεται από τους νόμους της Πολιτείας της Καλιφόρνια, ανεξαρτήτως των όποιων αντιφατικών νομικών διατάξεων. Εσείς και η Google συμφωνείτε να υπόκεισθε στην αποκλειστική αρμοδιότητα των δικαστηρίων που βρίσκονται εντός της κομητείας Santa Clara της Καλιφόρνια για την επίλυση των όποιων νομικών ζητημάτων προκύπτουν από τους Όρους. Παρά τα παραπάνω, συμφωνείτε ότι η Google εξακολουθεί να διατηρεί το δικαίωμα κατάθεσης ασφαλιστικών μέτρων (ή τη λήψη αντίστοιχης μορφής επειγόντων μέτρων αποκατάστασης) σε κάθε περιοχή δωσιδικίας.</p>
<p><strong>20. Πρόσθετοι όροι για Επεκτάσεις του Google Chrome</strong></p>
<p>20.1 Οι όροι της παρούσας ενότητας ισχύουν σε περίπτωση που εγκαταστήσετε επεκτάσεις στο αντίγραφο του Google Chrome που διαθέτετε. Οι επεκτάσεις είναι μικρά προγράμματα λογισμικού, τα οποία έχουν αναπτυχθεί από την Google ή από τρίτους κατασκευαστές, που μπορούν να τροποποιήσουν και να βελτιώσουν τη λειτουργικότητα του Google Chrome. Οι επεκτάσεις ενδέχεται να έχουν αυξημένα δικαιώματα πρόσβασης στο πρόγραμμα περιήγησης ή τον υπολογιστή σας σε σχέση με τις τυπικές ιστοσελίδες, συμπεριλαμβανομένης της ικανότητας ανάγνωσης και τροποποίησης των δεδομένων απορρήτου σας.</p>
<p>20.2 Κατά καιρούς, το Google Chrome ενδέχεται να πραγματοποιεί ελέγχους στους απομακρυσμένους διακομιστές (οι οποίοι φιλοξενούνται από την Google ή από τρίτους κατασκευαστές) για τυχόν διαθέσιμες ενημερώσεις για τις επεκτάσεις, συμπεριλαμβανομένων ενδεικτικά αλλά όχι περιοριστικά επιδιορθώσεων σφαλμάτων ή βελτιωμένης λειτουργικότητας. Συμφωνείτε ότι η αίτηση, λήψη και εγκατάσταση των εν λόγω ενημερώσεων θα γίνεται αυτόματα χωρίς περαιτέρω ειδοποίησή σας.</p>
<p>20.3 Κατά καιρούς, η Google ενδέχεται να διαπιστώσει ότι μια επέκταση παραβιάζει τους όρους περί προγραμματιστών ή άλλες νομικά δεσμευτικές συμφωνίες, νόμους, κανονισμούς ή πολιτικές. Το Google Chrome θα πραγματοποιεί κατά καιρούς λήψη μιας λίστας με τέτοιες επεκτάσεις από τους διακομιστές της Google. Συμφωνείτε ότι η Google δύναται, κατά την κρίση της, να προβεί σε απομακρυσμένη απενεργοποίηση ή κατάργηση κάθε τέτοιου είδους επέκτασης από τα συστήματα των χρηστών. </p>
<p>20 Οκτωβρίου 2009</p>
</body>
</html>
