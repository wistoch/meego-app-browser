<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; direction:rtl; }
</style>
</head>

<body>
<h3>תנאי השירות של Google Chrome</h3>
<p>תנאי שירות אלו חלים על גרסת הקוד בר-היישום של Google Chrome.&nbsp; קוד המקור עבור Google Chrome זמין ללא תשלום, תחת הסכמי רישיון תוכנה למקור פתוח בכתובת <a href="http://code.google.com/chromium/terms.html">http://code.google.com/chromium/terms.html</a>.&nbsp; </p>
<p><b>1. יחסיך עם Google</b></p>
<p>1.1 השימוש שלך במוצרים, בתוכנה, בשירותים ובאתרי האינטרנט של Google (להלן, ביחד, "שירותים" במסמך זה ולהוציא כל שירות הניתן לך על-ידי Google בכפוף להסכם כתוב נפרד) כפוף לתנאיו של ההסכם המשפטי בינך ובין Google. "Google" משמעו Google Inc. שמקום עסקיה העיקרי הוא 1600 Amphitheatre Parkway, Mountain view, CA 94043, ארצות הברית. מסמך זה מסביר כיצד מורכב ההסכם ומגדיר כמה מתנאיו של הסכם זה.</p>
<p>1.2 אלא אם הוסכם אחרת עם Google בכתב, ההסכם שלך עם Google יכלול תמיד, לכל הפחות, את התנאים וההגבלות המוגדרים במסמך זה. תנאים והגבלות אלו מכונים להלן בשם "תנאים אוניברסליים".&nbsp; רישיונות תוכנה למקור פתוח עבור קוד המקור של Google Chrome מכילים הסכמים כתובים נפרדים.&nbsp; במידה המוגבלת שבה רישיונות התוכנה למקור הפתוח גוברים במפורש על תנאים אוניברסליים אלו, הרישיונות למקור הפתוח גוברים על ההסכם שלך עם Google בכל הנוגע לשימוש ב- Google Chrome או ברכיבים ספציפיים מצורפים של Google Chrome.</p>
<p>1.3 ההסכם שלך עם Google יכלול גם את התנאים של כל ההודעות המשפטיות הניתנות להחלה על השירותים, בנוסף לתנאים האוניברסליים. כל אלו מכונים להלן בשם "תנאים נוספים". כאשר תנאים נוספים חלים על שירות מסוים, תוכל לקרוא אותם במהלך או באמצעות השימוש שלך בשירות זה.</p>
<p>1.4 התנאים האוניברסליים, יחד עם התנאים הנוספים, יוצרים הסכם משפטי מחייב בינך ובין Google ביחס לשימוש שלך בשירותים. חשוב שתקדיש את הזמן לקרוא אותם בקפידה. ביחד, הסכם משפטי זה מכונה להלן בשם "תנאים".</p>
<p>1.5 אם קיים ניגוד בין התנאים הנוספים לבין התנאים האוניברסליים, התנאים הנוספים יגברו ביחס לשירות זה.</p>
<p><b>2. קבלת התנאים</b></p>
<p>2.1 על מנת שתוכל להשתמש בשירותים, עליך להסכים תחילה לתנאים. לא תוכל להשתמש בשירותים מבלי לקבל את התנאים.</p>
<p>2.2 תוכל לקבל את התנאים בדרכים הבאות:</p>
<p>(א) לחיצה לקבלת התנאים או להסכמה להם, אם Google הפכה אפשרות זו לזמינה עבורך בממשק המשתמש עבור כל שירות; או, </p>
<p>(ב) שימוש בפועל בשירותים. במקרה כזה, אתה מבין ומסכים ש-Google תתייחס אל השימוש שלך בשירותים כקבלת התנאים, החל מנקודה זו ואילך.</p>
<p>2.3 לא תוכל להשתמש בשירותים ולא תוכל לקבל את התנאים אם (א) אינך בגיל החוקי ליצירת הסכם מחייב עם Google, או (ב) אינך רשאי לקבל את השירותים בהתאם לחוקי ארצות הברית או לחוקי ארצות אחרות, לרבות הארץ שבה אתה מתגורר או שממנה אתה משתמש בשירותים.</p>
<p>2.4 לפני שתמשיך, הדפס או שמור עותק של התנאים האוניברסליים לשם תיעודם.</p>
<p><b>3. שפת התנאים</b></p>
<p>3.1 אם Google סיפקה לך תרגום של התנאים מהשפה האנגלית, אזי אתה מסכים שהתרגום מסופק לך לצורך הנוחות בלבד וכי גרסאות התנאים בשפה האנגלית יקבעו את יחסיך עם Google.</p>
<p>3.2 אם קיימת סתירה כלשהי בין הגרסה של התנאים בשפה האנגלית לבין הגרסה המתורגמת, הגרסה בשפה האנגלית תקבל עדיפות.</p>
<p><b>4. מתן השירותים על-ידי Google</b></p>
<p>4.1 ל-Google חברות-בת וישויות משפטיות שהן שותפות עצמאיות בכל העולם ("חברות בנות ושותפים עצמאיים"). לפעמים, חברות אלו יספקו את השירותים עבורך, בשם Google. אתה מצהיר ומסכים לכך שחברות-הבת והשותפים העצמאיים יהיו רשאים לספק לך את השירותים.</p>
<p>4.2 Google מבצעת חידושים ללא הרף כדי לספק את החוויה הטובה ביותר האפשרית עבור המשתמשים שלה. אתה מצהיר ומסכים שאופן ואופי השירותים המסופקים על-ידי Google עשויים להשתנות מעת לעת ללא הודעה מוקדמת.</p>
<p>4.3 כחלק מחדשנות מתמשכת זו, אתה מצהיר ומסכים לכך ש-Google עשויה להפסיק (באופן קבוע או זמני) את מתן השירותים (או כל תכונה במסגרת השירותים), עבורך או עבור המשתמשים באופן כללי, לפי שיקול דעתה הבלעדי של Google וללא כל הודעה מוקדמת. אתה רשאי להפסיק להשתמש בשירותים בכל עת. אינך נדרש להודיע באופן מיוחד ל-Google בעת הפסקת השימוש שלך בשירותים.</p>
<p>4.4 אתה מצהיר ומסכים כי אם Google משביתה את הגישה אל חשבונך, הדבר עלול למנוע ממך את הגישה אל השירותים, אל פרטי חשבונך, או אל קבצים או לתוכן אחר הנמצאים בחשבונך.</p>
<p>4.5 אתה מצהיר ומסכים שלמרות שבשלב זה Google לא קבעה תקרה קבועה למספר התשדורות שבאפשרותך לשלוח או לקבל באמצעות השירותים, או את נפח האחסון המשמש למתן כל שירות, Google עשויה להגדיר תקרות קבועות כאלו בכל עת, לפי שיקול דעתה של Google.</p>
<p><b>5. השימוש שלך בשירותים</b></p>
<p>5.1 כדי לקבל גישה לשירותים מסוימים, ייתכן שתידרש לספק מידע על עצמך (כגון פרטים מזהים או פרטים ליצירת קשר), כחלק מתהליך הרישום לאותו שירות, או כחלק מהשימוש המתמשך שלך בשירותים. אתה מצהיר כי כל מידע שתספק ל-Google בעת הרישום יהיה תמיד מדויק, נכון ומעודכן.</p>
<p>5.2 אתה מסכים להשתמש בשירותים אך ורק למטרות המותרות על-ידי (א) התנאים וכן (ב) כל חוק, תקנה, או נוהלי עבודה מקובלים כלליים או הנחיות הניתנים להחלה באזורי השיפוט הרלוונטיים (לרבות החוקים ביחס לייצוא של נתונים או של תוכנה אל ומחוץ לארצות הברית או ארצות רלוונטיות אחרות).</p>
<p>5.3 אתה מסכים לא לגשת (או לנסות לגשת) לכל שירות בכל אמצעי אחר שאינו הממשק שסופק על-ידי Google, אלא אם הותר לך מפורשות לעשות כן באמצעות הסכם נפרד עם Google.</p>
<p>5.4 אתה מסכים לא לעסוק בכל פעילות המפריעה לשירותים או משבשת אותם (או את השרתים והרשתות המחוברים לשירותים).</p>
<p>5.5 אלא אם הותר לך מפורשות לעשות כן באמצעות הסכם נפרד עם Google, אתה מסכים לא ליצור מחדש, לשכפל, להעתיק, למכור, לסחור או למכור מחדש את השירותים לכל מטרה שהיא.</p>
<p>5.6 אתה מסכים שאתה הוא האחראי הבלעדי (וכי ל-Google אין כל אחריות כלפיך או כלפי כל צד שלישי) לכל הפרה של החובות שלך לפי התנאים ולכל התוצאות (לרבות כל אובדן או נזק שעלולים להיגרם ל-Google) בעקבות כל הפרה כזו.</p>
<p><b>6. אבטחת הסיסמאות והחשבון שלך</b></p>
<p>6.1 אתה מסכים ומבין שאתה הוא האחראי לשמירת הסודיות של הסיסמאות המשויכות לכל חשבון שבו אתה משתמש כדי לגשת אל השירותים.</p>
<p>6.2 בהתאם, אתה מסכים שאתה תהיה האחראי הבלעדי כלפי Google בגין כל פעילות המתבצעת בחשבונך.</p>
<p>6.3 אם ייוודע לך על כל שימוש בלתי-מורשה בסיסמה או בחשבון שלך, אתה מסכים להודיע על כך ל-Google באופן מיידי, בכתובת&nbsp; <a href="http://www.google.com/support/accounts/bin/answer.py?answer=48601">http://www.google.com/support/accounts/bin/answer.py?answer=48601&hl=iw</a>.</p>
<p><b>7. פרטיות והפרטים האישיים שלך</b></p>
<p>7.1 לקבלת מידע בדבר הנהלים להגנה על הנתונים של Google, קרא את מדיניות הפרטיות של Google בכתובת <a href="http://www.google.co.uk/privacy.html">http://www.google.co.il/privacy.html</a>. מדיניות זו מסבירה כיצד Google מתייחסת למידע האישי שלך וכיצד היא מגנה על הפרטיות שלך כשאתה משתמש בשירותים.</p>
<p>7.2 אתה מסכים לשימוש שייעשה בנתונים שלך בהתאם למדיניות הפרטיות של Google.</p>
<p><b>8. התוכן בשירותים</b></p>
<p>8.1 אתה מבין שכל המידע (כגון: קובצי נתונים, טקסט כתוב, תוכנת מחשב, מוסיקה, קובצי שמע או צליל אחרים, תמונות, קטעי וידאו או תמונות אחרות) שיש לך אליו גישה כחלק מהשימוש שלך בשירותים, או באמצעותו, הנו באחריותו הבלעדית של האדם שממנו הגיע התוכן. כל מידע כזה מכונה להלן בשם "תוכן".</p>
<p>8.2 עליך להיות מודע לכך שתוכן המוצג בפניך כחלק מהשירותים, לרבות, אך לא רק, פרסומות בשירותים ותוכן ממומן במסגרת השירותים, עשוי להיות מוגן בזכויות קניין רוחניות בבעלות של המממנים או המפרסמים שסיפקו את התוכן ל-Google (או מטעם אנשים אחרים או חברות אחרות, בשמם). אינך רשאי לשנות, להשכיר, לחכור, להשאיל, למכור, להפיץ, או ליצור עבודות נגזרות המבוססות על תוכן זה (בין במלואו ובין בחלקו), אלא אם נאמר לך מפורשות על-ידי Google או על-ידי הבעלים של התוכן שאתה רשאי לעשות כן, במסגרת הסכם נפרד.</p>
<p>8.3 Google שומרת לעצמה את הזכות (אך אינה מחויבת) לסנן, לבדוק, לתייג, לשנות, לסרב או להסיר כל תוכן מכל שירות. עבור חלק מהשירותים, Google רשאית לספק כלים לסינון תוכן מיני מפורש. כלים אלו כוללים את הגדרות ההעדפה SafeSearch (ראה&nbsp; <a href="http://www.google.co.uk/help/customize.html#safe">http://www.google.com/help/customize.html#safe&hl=iw</a>). בנוסף לכך, יש שירותים ותוכנות הזמינים באופן מסחרי ומיועדים להגבלת הגישה אל חומרים שתמצא כפוגעים.</p>
<p>8.4 אתה מבין שעל-ידי שימוש בשירותים אתה עלול להיות חשוף לתוכן הנתפס על-ידך כפוגע, כבלתי ראוי, או כמעורר התנגדות וכי השימוש שלך בשירותים בהקשר זה הוא באחריותך בלבד.</p>
<p>8.5 אתה מסכים שאתה הוא האחראי הבלעדי (וכי ל-Google אין כל אחריות כלפיך או כלפי כל צד שלישי) לכל תוכן שאתה יוצר, שולח או מציג תוך כדי שימוש בשירותים ולתוצאות פעולותיך (לרבות כל אובדן או נזק שעלולים להיגרם ל-Google) בעקבות זאת.</p>
<p><b>9. זכויות קניין</b></p>
<p>9.1 אתה מצהיר ומסכים כי Google (או מעניקי הרישיון של Google) היא הבעלים של כל זכות משפטית, בעלות ועניין ביחס לשירותים, לרבות כל זכות קניין רוחני המתקיימת בשירותים (בין שזכויות אלו רשומות ובין שלא, ובכל מקום בעולם שבו מתקיימות זכויות אלו). כמו כן, אתה מצהיר שהשירותים עשויים להכיל מידע המסווג על-ידי Google כסודי וכי לא תחשוף מידע כזה ללא הסכמתה של Google בכתב ומראש.</p>
<p>9.2 אלא אם הוסכם אחרת ובכתב עם Google, אף לא אחד מהתנאים מעניק לך זכות להשתמש בכל שם מסחרי, סימן מסחרי, סימני שירות, לוגו, שמות דומיין, או בכל תכונת מותג ייחודית אחרת של Google.</p>
<p>9.3 אם קיבלת זכות מפורשת להשתמש באחת מתכונות המותג האמורות באמצעות הסכם כתוב נפרד עם Google, אתה מסכים שהשימוש שלך בתכונות כאלו ייעשה בכפוף להסכם זה, לכל תנאי מהתנאים הניתנים להחלה ולהנחיות של Google ביחס לשימוש בתכונות מותג כפי שאלו מעודכנות מעת לעת. ניתן לעיין בהנחיות אלו באופן מקוון בכתובת <a href="http://www.google.co.uk/permissions/guidelines.html">http://www.google.co.il/permissions/guidelines.html</a> (או בכתובת אתר אחרת ש- Google עשויה לספק עבור מטרה זו מעת לעת).</p>
<p>9.4 מלבד הרישיון המוגבל המוגדר להלן בסעיף 11, Google מצהירה ומסכימה שהיא לא מקבלת ממך (או ממעניקי הרישיון שלך) כל זכות, שם או עניין תחת תנאים אלו, לכל תוכן שאתה שולח, מפרסם, מעביר, או מציג בשירותים או באמצעותם, לרבות כל זכות קניין רוחנית המתקיימת בתוכן זה (בין שזכויות אלו רשומות ובין שלא, ובכל מקום בעולם שבו מתקיימות זכויות אלו). אלא אם הגעת להסכמה כתובה אחרת עם Google, אתה מסכים לכך שאתה הוא האחראי להגנה ולאכיפה של זכויות אלו וכי ל-Google אין כל חובה לעשות כן בשמך.</p>
<p>9.5 אתה מסכים שלא להסיר, להסתיר, או לשנות כל הודעת זכות קניינית (לרבות הודעות על זכויות יוצרים וסימנים מסחריים) שעשויה להיות מצורפת לשירותים או להיכלל בתוכם.</p>
<p>9.6 אלא אם קיבלת מ-Google אישור מפורש ובכתב לעשות כן , אתה מסכים שבשימוש שלך בשירותים לא תשתמש בכל סימן מסחרי, סימן שירות, שם מסחרי, לוגו של כל חברה או ארגון, בכל צורה שיש בה כוונה לגרום בלבול לגבי הבעלים או המשתמש המורשה בסימנים, בשמות, או בסימני לוגו אלו.</p>
<p><b>10. רישיון מ-Google</b></p>
<p>10.1 Google מעניקה לך רישיון אישי, גלובלי, ללא חיוב בתגמולים, שאינו ניתן להעברה ואינו בלעדי, לשימוש בתוכנה המסופקת לך על-ידי Google כחלק מהשירותים המסופקים לך על-ידי Google (להלן "תוכנה"). מטרת רישיון זה היא אך ורק לאפשר לך להשתמש בשירותים וליהנות מיתרונותיהם כפי שאלו מסופקים על-ידי Google, באופן המותר לפי התנאים.</p>
<p>10.2 אינך רשאי (ואינך רשאי להתיר לאחרים) להעתיק, לשנות, ליצור עבודה נגזרת, לבצע הנדסה הפוכה או הידור הפוך, לפרק או לנסות באופן אחר להפיק את קוד המקור של התוכנה או של כל חלק ממנה, אלא אם קיבלת לכך אישור מפורש או כנדרש על-פי חוק, או אלא אם נאמר לך מפורשות על-ידי Google, בכתב, שאתה רשאי לעשות כן.</p>
<p>10.3 אלא אם קיבלת מ-Google היתר מפורש ובכתב לעשות כן, אינך רשאי להעביר (או להעניק רישיון משנה לנצל) את זכויות השימוש שלך בתוכנה, להעניק אינטרס אבטחה על זכויות השימוש שלך בתוכנה, או להעביר כל זכות מזכויות השימוש שלך בתוכנה.</p>
<p><b>11. רישיון תוכן ממך</b></p>
<p>11.1 אתה מחזיק בזכות היוצרים ובכל זכות אחרת שכבר קיימת בידך על התוכן שאתה שולח, מפרסם או מציג בשירותים או באמצעותם.</p>
<p><b>12. עדכוני תוכנה</b></p>
<p>12.1 התוכנה שבה אתה משתמש עשויה להוריד מעת לעת עדכונים מ-Google ולהתקינם באופן אוטומטי. עדכונים אלו מיועדים לשפר, לייעל ולפתח את השירותים, והם עשויים לבוא בצורת תיקוני באגים, פונקציות מתקדמות, מודולי תוכנה חדשים וגרסאות חדשות לגמרי. אתה מסכים לקבל עדכונים כאלו (ומתיר ל-Google לספק לך אותם), כחלק מהשימוש שלך בשירותים.</p>
<p><b>13. סיום יחסיך עם Google</b></p>
<p>13.1 התנאים ימשיכו לחול עד לסיומם על-ידך או על-ידי Google, כמוגדר להלן.</p>
<p>13.2 אם ברצונך לסיים את ההסכם המשפטי שלך עם Google, אתה רשאי לעשות כן על-ידי (א) יידוע Google על כך בכל עת; וכן (ב) סגירת חשבונותיך עבור כל השירותים שבהם אתה משתמש, במקום ש-Google הפכה אפשרות זו לזמינה עבורך. ההודעה שלך תישלח בכתב אל כתובתה של Google הרשומה בתחילת תנאים אלו.</p>
<p>13.3 Google רשאית, בכל עת, לסיים הסכם משפטי זה איתך, אם:</p>
<p>(א) הפרת תנאי כלשהו מתנאי ההסכם (או ביצעת פעולות המראות בבירור שאין בכוונתך, או ביכולתך, לציית לתנאים); או,</p>
<p>(ב) Google נדרשת לעשות כן על-פי חוק (לדוגמה, כאשר מתן השירותים עבורך אינו חוקי או הופך ללא חוקי); או, </p>
<p>(ג) השותף שבאמצעותו Google מציעה את השירותים עבורך סיים את יחסיו עם Google או הפסיק לספק לך את השירותים; או, </p>
<p>(ד) בכוונתה של Google להפסיק לספק את השירותים למשתמשים בארץ שבה אתה מתגורר או שממנה אתה משתמש בשירות; או, </p>
<p>(ה) מתן השירותים עבורך על-ידי Google כבר אינו מעשי מבחינה מסחרית, לדעתה של Google.</p>
<p>13.4 אין בדבר מהאמור בסעיף זה להשפיע על זכויותיה של Google ביחס למתן השירותים האמורים בסעיף 4 של התנאים.</p>
<p>13.5 כאשר תנאים אלו יגיעו לסיומם, כל הזכויות המשפטיות, החובות והחבויות שמהן אתה ו-Google נהניתם, הייתם כפופים להן (או שהצטברו עם הזמן כל עוד התנאים היו תקפים), או שמוגדרות כנמשכות ללא הגבלת זמן, לא יושפעו בעקבות סיום זה, והתנאים האמורים בסעיף 20.7 ימשיכו לחול על זכויות, חובות וחבויות אלו ללא הגבלת זמן.</p>
<p><b>14. החרגת אחריות</b></p>
<p>14.1 השירותים מסופקים "כמות שהם" ו-Google, חברות-הבת והשותפים העצמאיים שלה ומעניקי הרישיון שלה לא מעניקים לך כל אחריות בקשר אליהם.</p>
<p>14.2 במיוחד, Google, חברות-הבת שלה, השותפים העצמאיים שלה וכן מעניקי הרישיון שלה אינם מצהירים או מתחייבים בפניך כי:</p>
<p>(א) השימוש שלך בשירותים יתאים לדרישות שלך,</p>
<p>(ב) השימוש שלך בשירותים לא יופרע, יהיה בעיתוי נכון, מאובטח, או נטול שגיאות,</p>
<p>(ג) כל מידע המושג על-ידך כתוצאה מהשימוש שלך בשירותים יהיה מדויק או מהימן, וכי</p>
<p>(ד) הפגמים בתפעול או בתפקוד התוכנה המסופקת לך כחלק מהשירותים יתוקנו.</p>
<p>14.3 לא יחולו על השירותים תנאים, חבויות או תנאים אחרים (לרבות תנאים מרומזים ביחס לאיכות שביעות הרצון, התאימות לצרכים או נכונות התיאור), למעט במידה המוגדרת במפורש על ידי תנאים אלו.</p>
<p>14.4 דבר בתנאים לא ישפיע על הזכויות המעוגנות בחוק להן אתה תמיד רשאי כלקוח ושאליהן אינך יכול להסכים או לשנות או לוותר באמצעות הסכם.</p>
<p><b>15. הגבלת חבות</b></p>
<p>15.1 אין דבר בתנאים אלו שימנע או יגביל את התחייבותה של Google או את חבותה לאובדנים שאינם ניתנים לאי-הכללה או הגבלה מבחינה חוקית על-ידי חוק הניתן להחלה.</p>
<p>15.2 בכפוף לתנאי הכולל האמור בסעיף 15.1 לעיל, אתה מביע את הבנתך המפורשת כי Google, חברות-הבת שלה, השותפים העצמאיים שלה וכן מעניקי הרישיון שלה לא יימצאו חבים כלפיך בגין:</p>
<p>(א) כל אובדן עקיף או תוצאתי שעשוי להיגרם לך. אובדנים אלו יכללו כל אובדן רווח (בין שנגרם באופן ישיר ובין עקיף), כל אובדן של רצון טוב או מוניטין עסקי, או כל אובדן של נתונים שנגרם לך; </p>
<p>(ב) כל אובדן או נזק שעלולים להיגרם לך כתוצאה מ:</p>
<p>(1) כל הסתמכות שלך על השלמות, הדיוק או הקיום של כל פרסום, או כתוצאה מכל קשר או עסקה בינך ובין כל מפרסם או מממן שהפרסום שלו מופיע בשירותים;</p>
<p>(2) כל שינוי ש- Google עשויה לבצע בשירותים, או עבור כל הפסקה זמנית או קבועה במתן השירותים (או כל תכונה במסגרת השירותים);</p>
<p>(3) מחיקה, השחתה, או אי-אחסון של כל תוכן ונתוני תקשורת אחרים שהושגו או שהועברו בשל או במסגרת השימוש שלך בשירותים;</p>
<p>(4) מתן פרטי חשבון לא מדויקים ל- Google מצדך;</p>
<p>(5) אי-שמירה מצדך על אבטחת הסיסמה או פרטי חשבונך או על הסודיות שלהם;</p>
<p>15.3 המגבלות על חבותה של Google כלפיך כאמור בסעיף 15.2 לעיל יחולו בין אם Google קיבלה הודעה על האפשרות לגרימת אובדנים כאלו, או שהייתה אמורה להיות מודעת אליהם, ובין אם לאו.</p>
<p><b>16. מדיניות בנושא זכויות יוצרים וסימנים מסחריים</b></p>
<p>16.1 לפי המדיניות של Google, עליה להגיב להודעות בדבר הפרות לכאורה של זכויות יוצרים המצייתות לחוק קניין רוחני בינלאומי (לרבות החוק Digital Millennium Copyright Act בארצות הברית) הניתן להחלה, ולסגור חשבונות המבצעים הפרות חוזרות ונשנות. לפרטים בנוגע למדיניות של Google, בקר בכתובת <a href="http://www.google.co.uk/dmca.html">http://www.google.com/dmca.html</a>.</p>
<p>16.2 Google מקיימת הליך לבדיקת תלונות בנושא סימנים מסחריים בכל הנוגע לעסקי הפרסום של Google. לפרטים, בקר בכתובת&nbsp; <a href="http://www.google.co.uk/tm_complaint.html">http://www.google.co.il/tm_complaint.html</a>.</p>
<p><b>17. פרסומות</b></p>
<p>17.1 חלק מהשירותים נתמכים על-ידי הכנסות מפרסום והם עשויים להציג פרסומות וקידומי מכירות. פרסומות אלו עשויות להיות ממוקדות לתוכן של מידע המאוחסן בשירותים, לשאילתות המבוצעות באמצעות השירותים, או למידע אחר.</p>
<p>17.2 האופן, השיטה והתפוצה של הפרסום ב-Google בשירותים נתונים לשינוי מבלי שתקבל על כך הודעה מפורשת.</p>
<p>17.3 לפי שיקולה של Google אם להתיר לך גישה לשירותים ושימוש בהם, אתה מסכים ש-Google עשויה להציב פרסום כזה בשירותים.</p>
<p><b>18. תוכן אחר</b></p>
<p>18.1 השירותים עשויים לכלול היפר-קישורים לאתרי אינטרנט או לתוכן או למשאבים אחרים. יתכן של-Google לא תהיה שליטה על אתרי אינטרנט או על משאבים המסופקים על-ידי חברות או אנשים אחרים מלבד Google.</p>
<p>18.2 אתה מצהיר ומסכים ש- Google אינה אחראית לזמינות של אתרים או משאבים חיצוניים אלו, וכי היא אינה מאשרת כל פרסום, מוצר, או חומר אחר הזמין מאתרי אינטרנט או ממשאבים אלו, או באמצעותם.</p>
<p>18.3 אתה מצהיר ומסכים שעל Google לא חלה כל חבות בגין כל אובדן או נזק העלולים להיגרם לך כתוצאה מהזמינות של אתרים או משאבים חיצוניים אלו, או כתוצאה מכל הסתמכות מצדך על השלמות, הדיוק, או הקיום של כל פרסום, מוצר, או חומר אחר שנמצא באתרי אינטרנט או במשאבים אלו, או זמין דרכם.</p>
<p><b>19. שינויים בתנאים</b></p>
<p>19.1 Google רשאית לשנות מעת לעת את התנאים האוניברסליים או את התנאים הנוספים. בעת ביצוע שינויים אלו, Google תספק עותק חדש של התנאים האוניברסליים בכתובת <a href="http://google.co.uk/accounts/TOS?hl=en">http://www.google.com/accounts/TOS?hl=iw</a> והתנאים הנוספים החדשים יהיו זמינים עבורך במסגרת או באמצעות השירותים המושפעים מהשינויים הללו.</p>
<p>19.2 אתה מבין ומסכים כי אם תשתמש בשירותים לאחר המועד שבו שונו התנאים האוניברסליים או התנאים הנוספים, Google תתייחס לשימוש שלך כהסכמתך לתנאים האוניברסליים או לתנאים הנוספים המעודכנים.</p>
<p><b>20. תנאים משפטיים כלליים</b></p>
<p>20.1 לעתים, בעת השימוש שלך בשירותים, אתה עשוי לנצל (כתוצאה מהשימוש שלך בשירותים או במסגרתם) שירות כלשהו או להוריד חלק מתוכנה, או לרכוש מוצרים, המסופקים על-ידי אדם אחר או חברה אחרת. השימוש שלך בשירותים, בתוכנות, או במוצרים אחרים אלו עשוי להיות כפוף לתנאים נפרדים בינך ובין החברה או האדם הקשורים אליהם. אם כן, תנאים אלו אינם משפיעים על יחסיך המשפטיים עם חברות או עם אנשים פרטיים אחרים אלו.</p>
<p>20.2 התנאים מרכיבים את ההסכם המשפטי המלא בינך ובין Google והם חלים על השימוש שלך בשירותים (אך להוציא שירותים ש-Google עשויה לספק לך במסגרת הסכם כתוב נפרד), והם מחליפים לחלוטין כל הסכם קודם אחר בינך ובין Google ביחס לשירותים.</p>
<p>20.3 אתה מסכים לכך ש- Google עשויה לספק לך הודעות, לרבות הודעות בדבר שינויים המבוצעים בתנאים, בדוא"ל, בדואר רגיל, או בפרסומים בשירותים.</p>
<p>20.4 אתה מסכים שאם Google לא תשמור או תאכוף זכות משפטית כלשהי או סעד הכלולים בתנאים (או ש-Google נהנית מהם תחת כל חוק הניתן להחלה), הדבר לא ייחשב כוויתור פורמאלי של Google על זכויותיה, וכי זכויות או ענייני סעד אלו יישמרו ל-Google.</p>
<p>20.5 אם כל בית משפט, אשר לו סמכות השיפוט להחליט בנושא זה, קובע כי כל תנאי מתנאים אלו אינו תקף, אזי התנאי האמור יוסר מהתנאים מבלי להשפיע על שאר התנאים. שאר התנאים בתנאים אלו ימשיכו להיות תקפים ואכיפים.</p>
<p>20.6 אתה מצהיר ומסכים שכל חברה בקבוצת החברות השייכות ל- Google תהיה מוטבת מצד שלישי לתנאים אלו וכי חברות אחרות אלו יהיו רשאיות לאכוף באופן ישיר או להסתמך על כל תנאי מהתנאים הללו המעניק להן תועלת (או זכויות לטובתן). מלבד זאת, אין כל אדם או חברה אחרים שיהיו מוטבים מצד שלישי בתנאים אלו.</p>
<p>20.7 על התנאים, ועל קשריך עם Google בכפוף לתנאים, יחול החוק האנגלי. אתה ו- Google מסכימים לפנות אל סמכות השיפוט הבלעדית באנגליה לשם פתרון כל עניין משפטי העולה מהתנאים. למרות זאת, אתה מסכים ש-Google מורשית לפנות לקבלת סעד על פי צו (או לסוג של סעד משפטי דחוף שווה-ערך אחר) בכל סמכות שיפוט.</p>
<p>15 באוגוסט, 2008</p>

</body>
</html>

