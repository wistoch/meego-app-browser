<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Google Chrome सेवा की शर्तें</h3>
<p style="" class="MsoNormal">सेवा की ये शर्तें Google Chrome के निष्पाद्य कोड संस्करण पर लागू होती हैं.&nbsp; Google Chrome के लिए स्रोत कोड <a href="http://code.google.com/chromium/terms.html">http://code.google.com/chromium/terms.html</a> पर खुला स्रोत सॉफ़्टवेयर लाइसेंस अनुबंध के अंतर्गत निःशुल्क उपलब्ध है.&nbsp; </p>
<p><b>1. Google के साथ आपका संबंध</b></p>
<p>1.1 आपके द्वारा Google के उत्पादों, सॉफ़्टवेयर, सेवाएँ तथा वेब साइट्स का उपयोग (जिन्हें इस प्रलेख में सामूहिक रूप से &ldquo;सेवाएँ&rdquo; कहा गया है तथा जिसमें उन किन्हीं भी सेवाओं को बाहर रखा गया है जिन्हें Google आपको किसी पृथक लिखित अनुबंध के अंतर्गत प्रदान करता है) आपके तथा Google के मध्य हुए क़ानूनी अनुबंध की शर्तों के अधीन हैं. &ldquo;Google&rdquo; अर्थात् Google इन्क., जिसका प्रधान व्यावसायिक स्थान 1600 एम्फ़ीथियेटर पार्कवे, माउन्टेन व्यू, CA 94043, यूनाइटेड स्टेट्स पर स्थित है. यह दस्तावेज़ समझाता है कि अनुबंध कैसे बना है और उस अनुबंध की कुछ शर्तों को सुनियोजित करता है.</p>
<p>1.2 जब तक Google के साथ लिखित रूप में सहमति न हो, Google के साथ हुए आपके अनुबंध में कम-से-कम इस दस्तावेज़ में दी गई शर्तें हमेशा सम्मिलित की जाएंगी. नीचे इन्हें &quot;सर्वव्यापी शर्तें&quot; कहा गया है. Google Chrome स्रोत कोड के लिए खुला स्रोत सॉफ़्टवेयर लाइसेंस हेतु पृथक लिखित अनुबंध बनाने की आवश्यकता होती है.&nbsp; जब तक एक मर्यादित सीमा तक खुला स्रोत सॉफ़्टवेयर लाइसेंस व्यक्त रूप से इन सर्ववायापी शर्तों का अधिलंघन नहीं करते, ये खुला स्रोत लाइसेंस Google Chrome के उपयोग या Google Chrome के विशेष रूप से सम्मिलित घटकों के उपयोग पर आपके Google के साथ हुए अनुबंध को नियंत्रित करते हैं.</p>
<p>1.3 सर्वव्यापी शर्तों के अतिरिक्त Google के साथ हुए आपके अनुबंध में सेवाओं पर लागू होने वाले किन्हीं भी क़ानूनी नोटिसों से संबंधित शर्तें भी शामिल होंगी. नीचे इन सभी शर्तों को &quot;अतिरिक्त शर्तें&quot; कहा गया है. जहाँ किसी सेवा पर अतिरिक्त शर्तें लागू होती हों, ये आपको पढ़ने के लिए या तो उस सेवा के भीतर, या फिर सेवा का उपयोग करने पर मिल जाएंगी.</p>
<p>1.4 अतिरिक्त शर्तों के साथ सर्वव्यापी शर्तें, सेवाओं के उपयोग के संबंध में, आपके और Google के मध्य एक क़ानूनी रूप से आबद्धकारी अनुबंध बनती हैं. यह महत्वपूर्ण है कि आप अपना समय निकाल कर उन्हें ध्यान से पढ़ें. सामूहिक रूप से, इस क़ानूनी अनुबंध को नीचे &quot;शर्तों&quot; के रूप में संबोधित किया गया है.</p>
<p>1.5 यदि अतिरिक्त शर्तों और सर्वव्यापी शर्तों के कथनों के मध्य कोई विरोधाभास हो, तो उस सेवा के संबंध में अतिरिक्त शर्तों को वरीयता दी जाएगी.</p>
<p><b>2. शर्तों को स्वीकार करना</b></p>
<p>2.1 सेवाओं का उपयोग करने के लिए, आपका पहले शर्तों से सहमत होना आवश्यक है. यदि आप शर्तों को स्वीकार नहीं करते तो आप सेवाओं का उपयोग नहीं कर सकते.</p>
<p>2.2 आप शर्तों को निम्न के द्वारा स्वीकार कर सकते हैं:</p>
<p>(A) जहाँ किसी सेवा के उपयोगकर्ता इंटरफ़ेस में Google द्वारा यह विकल्प आपको उपलब्ध कराया जाता है, वहाँ शर्तों को स्वीकार करने या उनसे सहमत होने के लिए क्लिक करके; या</p>
<p>(B) वास्तविक रूप से सेवाओं का उपयोग करके. इस स्थिति में, आप समझते और सहमति जताते हैं कि उस बिंदु से आपके द्वारा सेवाओं के उपयोग को Google शर्तों की स्वीकृति मानेगा.</p>
<p>2.3 आप सेवाओं का उपयोग नहीं कर सकते और शर्तों को स्वीकार नहीं कर सकते यदि (a) Google के साथ आबद्धकारी अनुबंध करने की आपकी क़ानूनी उम्र न हो, या (b) आप ऐसे व्यक्ति हों जिसे यूनाइटेड स्टेट्स या किसी अन्य देश के क़ानून के अंतर्गत सेवाओं को प्राप्त करने हेतु बाधित किया गया है जिसमें वह देश भी सम्मिलित है जहाँ के आप निवासी हैं या वह देश जहाँ से आप सेवाओं का उपयोग करते हैं.</p>
<p>2.4 आगे बढ़ने से पहले, आपको अपने रिकॉर्ड के लिए सर्वव्यापी शर्तों की स्थानीय प्रतिलिपि प्रिंट करनी चाहिए या सहेजनी चाहिए.</p>
<p><b>3. शर्तों की भाषा</b></p>
<p>3.1 जहाँ Google ने आपको शर्तों के अंग्रेज़ी संस्करण का अनुवाद प्रदान किया है, तो आप इस पर सहमति जताते हैं कि वह अनुवाद केवल आपकी सुविधा के लिए प्रदान किया गया है और शर्तों के अंग्रेज़ी भाषा वाले संस्करण ही Google के साथ आपके संबंधों को नियंत्रित करेंगे.</p>
<p>3.2 यदि शर्तों के अंग्रेज़ी भाषा वाले संस्करण और अनुवाद के कथनों के मध्य कोई विरोधाभास हो तो अंग्रेज़ी भाषा वाले संस्करण को वरीयता दी जाएगी.</p>
<p><b>4. Google द्वारा सेवाओं का प्रावधान</b></p>
<p>4.1 Google की विश्वभर में अनुषंगी और वैध संबद्घ इकाईयाँ हैं (&quot;अनुषंगी तथा संबद्ध इकाईयाँ&quot;). कभी-कभी, ये कंपनियाँ स्वयं Google की ओर से आपको सेवाएँ प्रदान करेंगी. आप स्वीकार करते तथा सहमति जताते हैं कि अनुषंगी और संबद्ध इकाईयाँ आपको सेवाएँ प्रदान करने की पात्र होंगी.</p>
<p>4.2 Google अपने उपयोगकर्ताओं को यथासंभव सर्वश्रेष्ठ अनुभव प्रदान करने के लिए निरंतर नव-निर्माण करता रहता है. आप स्वीकार करते तथा सहमति जताते हैं कि Google द्वारा प्रदान की जाने वाली सेवाओं में, आपको बिना कोई पूर्व सूचना दिए, समय-समय पर परिवर्तन हो सकते हैं.</p>
<p>4.3 इस निरंतर नव-निर्माण के एक अंश के रूप में, आप स्वीकार करते तथा सहमति जताते हैं कि आपको बिना कोई पूर्व सूचना दिए, Google आपको या सामान्यतः उपयोगकर्ताओं को अपने एकमात्र स्वविवेक का उपयोग करके (स्थायी या अस्थायी रूप से) सेवाएँ (या सेवाओं के अंतर्गत कोई सुविधाएँ) प्रदान करना बंद कर सकता है. आप किसी भी समय सेवाओं का उपयोग करना बंद कर सकते हैं. आपको सेवाओं का उपयोग बंद करने पर विशेष रूप से Google को सूचित करने की आवश्यकता नहीं है.</p>
<p>4.4 आप अभिस्वीकार करते और सहमति जताते हैं कि यदि Google आपके खाते तक पहुँच को अक्षम कर दे, तो आपको सेवाएँ, अपने खाता विवरण या अपने खाते में समाहित किन्हीं भी फ़ाइल्स या अन्य सामग्री तक पहुँचने से रोका जा सकता है.</p>
<p>4.5 आप अभिस्वीकार करते और सहमति जताते हैं कि यद्यपि Google ने अभी आपके सेवाओं के माध्यम से प्रेषण भेजने या प्राप्त करने या किसी सेवा के प्रावधान हेतु उपयोग में लाए जाने वाले संग्रह स्थान की निश्चित ऊपरी सीमा निर्धारित नहीं की है, Google किसी भी समय अपने स्वविवेक का उपयोग करके ऐसी निश्चित ऊपरी सीमा निर्धारित कर सकता है.</p>
<p><b>5. आपके द्वारा सेवाओं का उपयोग</b></p>
<p>5.1 कुछ सेवाएँ तक पहुँचने के लिए, सेवा की पंजीकरण प्रक्रिया के अंश के रूप में, या आपके द्वारा सेवाओं का उपयोग करना जारी रखने के अंश के रूप में, आपको अपने बारे में जानकारी प्रदान करना पड़ सकता है. आप सहमति जताते हैं कि Google को आपके द्वारा दी गई कोई भी जानकारी हमेशा परिशुद्ध, सही और अद्यतन होगी.</p>
<p>5.2 आप सेवाओं का केवल उन उद्देश्यों हेतु उपयोग करने पर सहमति जताते हैं जिनकी अनुमति (a) शर्तों द्वारा और (b) (संयुक्त राज्य अमरीका या अन्य संबंधित देशों में प्रचलित डेटा या सॉफ़्टवेयर के निर्यात से संबंधित कोई क़ानून सहित) लागू होने वाला कोई क़ानून, विनियम या सामान्य रूप से स्वीकृत प्रथाओं या संबंधित क्षेत्राधिकार में दिए मार्गनिर्देशों द्वारा दी जाती है.</p>
<p>5.3 आप सहमति जताते हैं कि आप Google द्वारा प्रदान किए गए इंटरफ़ेस के अलावा किसी अन्य भी माध्यम से इनमें से किसी भी सेवा तक नहीं पहुँचेंगे (या पहुँचने का प्रयास नहीं करेंगे), जब तक आपको Google के साथ किसी पृथक अनुबंध में विशेष रूप से ऐसा करने की अनुमति न दी गई हो. आप विशेष रूप से सहमत हैं कि आप किसी भी सेवा तक (स्क्रिप्ट या वेब क्रॉलर के उपयोग सहित) किसी भी स्वचालित माध्यम से नहीं पहुँचेंगे (या पहुँचने का प्रयास नहीं करेंगे) और यह सुनिश्चित करेंगे कि आप सेवाओं में उपस्थित robots.txt फ़ाइल में दी गई सूचनाओं का अनुपालन करते हैं.</p>
<p>5.4 आप सहमति जताते हैं कि आप सेवाओं (या सेवाओं से जुड़े सर्वर्स और नेटवर्क्स) में हस्तक्षेप करने वाला या उनमें बाधा डालने वाला कोई कार्य नहीं करेंगे.</p>
<p>5.5 आप सहमति जताते हैं कि आप किसी भी उद्देश्य के लिए सेवाओं का पुनरूत्पादन नहीं करेंगे, उन्हें अनुलिपित नहीं करेंगे, उनकी प्रतिलिपि नहीं बनाएंगे, उनकी बिक्री, व्यापार या पुनर्बिक्री नहीं करेंगे, जब तक कि आपको Google के साथ किसी पृथक अनुबंध में विशेष रूप से ऐसा करने की अनुमति न दी गई हो.</p>
<p>5.6 आप सहमति जताते हैं कि शर्तों के अंतर्गत दिए गए दायित्वों के उल्लंघन के लिए और ऐसे किसी उल्लंघन (से Google को होने वाली किसी हानि या क्षति सहित) के परिणामों के लिए केवल आप ही उत्तरदायी हैं (और इसके लिए Google का आपके या किसी तीसरे पक्ष के प्रति कोई उत्तरदायित्व नहीं है).</p>
<p><b>6. आपके पासवर्ड तथा खाता सुरक्षा</b></p>
<p>6.1 आप सहमति जताते और समझते हैं कि सेवाएँ प्राप्त करने के लिए आप जिस खाते का उपयोग करते हैं उससे संबद्ध पासवर्ड की गोपनीयता बनाए रखने के लिए आप उत्तरदायी हैं.</p>
<p>6.2 तदनुसार, आप सहमति जताते हैं कि आपके खाते के अंतर्गत होने वाले सभी क्रियाकलापों के लिए Google के प्रति केवल आप ही उत्तरदायी होंगे.</p>
<p>6.3 यदि आपको अपने पासवर्ड या अपने खाते के अनाधिकृत उपयोग के बारे में पता चले तो आप Google को <a href="http://www.google.com/support/accounts/bin/answer.py?answer=48601">http://www.google.com/support/accounts/bin/answer.py?answer=48601</a>पर तुरंत सूचित करने के लिए सहमत हैं.</p>
<p><b>7. गोपनीयता और आपकी निजी जानकारी</b></p>
<p>7.1 Google की डेटा संरक्षण प्रथाओं के बारे में जानकारी के लिए कृपया <a href="http://www.google.com/privacy.html">http://www.google.com/privacy.html</a> पर Google की गोपनीयता नीति पढ़ें. यह नीति स्पष्ट करती है कि जब आप सेवाओं का उपयोग करते हैं, तब Google आपकी निजी जानकारी के साथ कैसा बर्ताव करता है और आपकी गोपनीयता का संरक्षण करता है.</p>
<p>7.2 आप Google की गोपनीयता नीतियों के अनुसार अपने डेटा का उपयोग करने के लिए सहमत हैं.</p>
<p><b>8. सेवाओं में समाहित सामग्री</b></p>
<p>8.1 आप समझते हैं कि वह सभी जानकारी (जैसे कि डेटा फ़ाइल, लिखित पाठ, कंप्यूटर सॉफ़्टवेयर, संगीत, ऑडियो फ़ाइल्स या अन्य ध्वनियाँ, फ़ोटोग्राफ, वीडियो या अन्य छवियाँ) जिन तक आपको सेवा के अंश के रूप में, या उसके उपयोग के माध्यम से पहुँच प्राप्त ,है उनके लिए केवल वही व्यक्ति उत्तरदायी है जिससे यह सामग्री उत्पन्न हुई है. ऐसी सभी जानकारी को नीचे &quot;सामग्री&quot; कहा गया है.</p>
<p>8.2 आपको ज्ञात होना चाहिए कि सेवाओं के अंश के रूप में आपको प्रस्तुत की जाने वाली सामग्री में विज्ञापन और प्रायोजित सामग्री सम्मिलित होते हैं, किन्तु यह इन्हीं तक सीमित नहीं है. वह सामग्री बौद्धिक संपदा अधिकारों द्वारा संरक्षित हो सकती हैं, जिनके स्वामी Google को सामग्री प्रदान करने वाले प्रायोजक या विज्ञापनदाता (या उनकी ओर से प्रदान करने वाले अन्य व्यक्ति या कंपनियाँ होते हैं). आप इस सामग्री (संपूर्ण या उसके अंश) पर आधारित व्युत्पन्न कृति को संशोधित नहीं कर सकते, किराए पर नहीं दे सकते, पट्टे पर नहीं दे सकते, लोन पर नहीं दे सकते, बेच नहीं सकते, वितरित नहीं कर सकते या उसका निर्माण नहीं कर सकते, जब तक कि आपको Google या उस सामग्री के स्वामियों ने किसी पृथक अनुबंध में विशेष रूप से ऐसा करने को नहीं कहा हो.</p>
<p>8.3 Google किसी भी सेवा में से किसी भी या सभी सामग्री का पूर्व-निरीक्षण करने, समीक्षा करने, ध्वजांकित करने, फ़िल्टर करने, संशोधन करने, अस्वीकार करने या निकालने का अधिकार सुरक्षित रखता है (पर वह आबद्ध नहीं होगा). कुछ सेवाओं के लिए, Google सुस्पष्ट यौन-संबंधी सामग्री को फ़िल्टर करने के लिए उपकरण प्रदान कर सकता है. इनमें SafeSearch वरीयता सेटिंग्स (देखें <a href="http://www.google.com/help/customize.html#safe">http://www.google.com/help/customize.html#safe</a>) उपकरण सम्मिलित है. इसके अतिरिक्त, आपको आपत्तिजनक लगने वाली सामग्री तक पहुँच सीमित करने के लिए व्यापारिक रूप से सेवाएँ और सॉफ़्टवेयर उपलब्ध हैं.</p>
<p>8.4 आप समझते हैं कि सेवाओं का उपयोग करके आप ऐसी सामग्री के संपर्क में आ सकते है जो आपको अप्रिय, अशोभनीय या आपत्तिजनक लगे और इस संबंध में, आप इन सेवाओं का उपयोग अपने जोखिम पर करते हैं.</p>
<p>8.5 आप सहमति जताते हैं कि सेवाओं के उपयोग के दौरान अपने द्वारा रचित, प्रेषित या प्रदर्शित किसी भी सामग्री के लिए और (ऐसा करने से Google को होने वाली हानि या क्षति सहित) अपनी क्रियाओं के परिणामों के लिए केवल आप ही उत्तरदायी हैं (और इसके लिए Google का आपके या किसी तीसरे पक्ष के प्रति कोई उत्तरदायित्व नहीं है).</p>
<p><b>9. स्वत्वाधिकार</b> </p>
<p>9.1 आप अभिस्वीकार करते और सहमति जताते हैं कि Google (या Google के लाइसेंसदाता) सेवाओं में विद्यमान किसी बौद्धिक संपदा अधिकार सहित (चाहे वे अधिकार पंजीकृत हों या न हों, और वे विश्व में जहाँ कहीं भी विद्यमान हों), सेवाओं में और सेवाओं के सभी क़ानूनी अधिकार, स्वत्वाधिकार और हित का स्वामी है. इसके अतिरिक्त आप अभिस्वीकार करते हैं कि सेवाओं में Google द्वारा गोपनीय निर्दिष्ट की गई जानकारी समाहित हो सकती है और आप ऐसी जानकारी को Google की पूर्व लिखित अनुमति के बिना प्रकट नहीं करेंगे.</p>
<p>9.2 जब तक आपने Google से लिखित रूप में सहमति न जताई हो, इन शर्तों में मौजूद कुछ भी आपको Google के किसी व्यापारिक नाम, व्यापारिक चिह्न, सेवा चिह्न, लोगो, डोमेन नाम, और अन्य विशिष्ट ब्रांड सुविधाओं के उपयोग का अधिकार नहीं देता.</p>
<p>9.3 यदि आपको इन ब्रांड सुविधाओं में से किसी के भी उपयोग का सुस्पष्ट अधिकार Google से किए गए पृथक लिखित अनुबंध में दिया गया हो, तो आप सहमति जताते हैं कि ऐसी सुविधाओं का आपके द्वारा उपयोग उस अनुबंध, शर्तों के लागू होने वाले प्रावधानों, और समय-समय पर अद्यतन किए गए Google के ब्रांड सुविधा उपयोग से संबंधित मार्गनिर्देशों के अनुसार होगा. ये मार्गनिर्देश <a href="http://www.google.com/permissions/guidelines.html">http://www.google.com/permissions/guidelines.html</a> पर (या ऐसे अन्य URL जिन्हें Google इस उद्देश्य के लिए समाय-समय पर प्रदान करता है) पर ऑनलाइन देखें जा सकते हैं.</p>
<p>9.4 खंड 11 में वर्णित सीमित लाइसेंस के अलावा, Google अभिस्वीकार करता और सहमति जताता है कि इन शर्तों के अंतर्गत आपसे (या आपके लाइसेंसदाताओं से) ऐसी किसी भी सामग्री में या किसी भी सामग्री का, जिसे आप सेवाओं में या उनके माध्यम से सबमिट, पोस्ट, प्रेषित या प्रदर्शित करते हैं, उस सामग्री में जो बौद्धिक संपदा अधिकार विद्यमान हैं (चाहे वे अधिकार पंजीकृत हों या न हों, और वे विश्व में जहाँ कहीं भी विद्यमान हों) उनके सहित कोई अधिकार, स्वत्वाधिकार या हित नहीं प्राप्त करता. जब तक आपने Google से लिखित रूप में सहमति न जताई हो, आप सहमत हैं कि आप उन अधिकारों का संरक्षण और उन्हें लागू करने के लिए उत्तरदायी हैं और Google का आपकी ओर से ऐसा करने का कोई दायित्व नहीं है.</p>
<p>9.5 आप सहमति जताते हैं कि आप सेवाओं से जुड़े हुए या उनमें समाहित (कॉपीराइट और ट्रेडमार्क नोटिस सहित) स्वत्वाधिकारों से संबंधित किसी नोटिस को नहीं निकालेंगे, अस्पष्ट नहीं बनाएंगे या नहीं बदलेंगे.</p>
<p>9.6 जब तक Google ने आपको स्पष्टतः लिखित रूप से ऐसा करने के लिए अधिकृत न किया हो, आप सहमति जताते हैं कि इन सेवाओं के उपयोग में आप किसी कंपनी या संगठन के व्यापारिक चिह्न, सेवा चिह्न, व्यापारिक नाम, लोगो का ऐसे किसी रूप में उपयोग नहीं करेंगे जिससे उन चिह्नों, नामों या लोगो के स्वामियों या अधिकृत उपयोगकर्ता के बारे में भ्रम पैदा होने की संभावना हो या ऐसा करने का अभिप्राय हो.</p>
<p><b>10. Google की ओर से लाइसेंस</b></p>
<p>10.1 Google आपको प्रदान की जाने वाली सेवाओं के अंश के रूप में सॉफ़्टवेयर उपयोग के लिए व्यक्तिगत, वैश्विक, रॉयल्टी-मुक्त, अहस्तांतरणीय और अनन्य लाइसेंस देता है (जिसे नीचे &quot;सॉफ़्टवेयर&quot; कहा गया है). यह लाइसेंस Google द्वारा प्रदान की जाने वाली सेवाओं का शर्तों में अनुमत रीति के अनुसार उपयोग करने और लाभों का आनंद उठाने में आपको सक्षम बनाने के एकमात्र उद्देश्य के लिए है.</p>
<p>10.2 आप सॉफ़्टवेयर या उसके किसी अंश की प्रतिलिपि नहीं बना सकते, उसे संशोधित नहीं कर सकते, उसमें से व्युत्पन्न कृति नहीं बना सकते, उसे उत्क्रम अभियंत्रित नहीं कर सकते, विघटित नहीं कर सकते या उसका स्रोत कोड नहीं निकाल सकते (और आप किसी और को ऐसा करने की अनुमति नहीं दे सकते), जब तक कि आपको इसकी स्पष्ट रूप से अनुमति न दी गई हो या क़ानून के अनुसार ये आवश्यक न हो, या आपको विशिष्ट रूप से Google ने लिखित रूप में ऐसा करने को न कहा हो.</p>
<p>10.3 जब तक आपको Google ने ऐसा करने के लिए विशेष रूप से लिखित अनुमति न दी हो, आप सॉफ़्टवेयर का उपयोग करने के अपने अधिकारों को असाइन नहीं कर सकते (या उनका सब-लाइसेंस नहीं दे सकते), सॉफ़्टवेयर का उपयोग करने के अपने अधिकारों में या उन पर सुरक्षा हित नहीं दे सकते, या अन्यथा सॉफ़्टवेयर का उपयोग करने के अपने अधिकारों के किसी भाग को हस्तांतरित नहीं कर सकते.</p>
<p><b>11. आपसे प्राप्त सामग्री लाइसेंस</b></p>
<p>11.1 सेवाओं में या उनके माध्यम से सबमिट की गई, पोस्ट की गई या प्रदर्शित की गई सामग्री में आप उस कॉपीराइट और किन्हीं भी अन्य अधिकारों को क़ायम रखते हैं जो पहले से आपके नियंत्रण में हैं.</p>
<p><b>12. सॉफ़्टवेयर अद्यतन</b></p>
<p>12.1 वह सॉफ़्टवेयर जिसका आप उपयोग करते हैं, समय-समय पर Google से अद्यतन स्वत: डाउनलोड व स्थापित कर सकता है. ये अपडेट्स सेवाओं को सुधारने, बढ़ाने तथा और विकसित करने के लिए डिज़ाइन किए गए हैं तथा बग़ फ़िक्स, परिवर्धित फंक्शन्स, नए सॉफ़्टवेयर मॉड्यूल्स तथा पूरी तरह से नए संस्करण जैसे रूप ले सकते हैं. आप सेवाओं के उपयोग के अंश के रूप में ऐसे अद्यतनों को प्राप्त करने के लिए सहमत हैं (और Google को अनुमति देते हैं कि वह इन्हें आपको प्रदान करे).</p>
<p><b>13. Google के साथ अपने संबंध समाप्त करना</b></p>
<p>13.1 जैसा कि नीचे सुनियोजित किया गया है, शर्तें तब तक लागू रहेंगी जब तक आप या Google इन्हें समाप्त न कर दें.</p>
<p>13.2 यदि आप Google के साथ अपना क़ानूनी अनुबंध समाप्त करना चाहते हैं, तो आप (a) Google को किसी भी समय सूचना देकर और (b) आपके द्वारा उपयोग की जा रही उन सभी सेवाओं के लिए खाते बंद करके ऐसा कर सकते हैं, जहाँ Google&nbsp; ने आपको यह विकल्प उपलब्ध कराया है. आपकी सूचना लिखित रूप में Google के पते पर पहुँच जानी चाहिए, जिसे इन शर्तों के प्रारंभ में दिया गया है.</p>
<p>13.3 Google किसी भी समय, आपके साथ क़ानूनी अनुबंध समाप्त कर सकता है यदि:</p>
<p>(A) आपने इन शर्तों के किसी प्रावधान का उल्लंघन किया है (या इस तरीक़े से कार्य किया है जो यह स्पष्ट रूप से बताता है कि आप इन शर्तों के प्रावधाना का अनुपालन करने का इरादा नहीं रखते या इसके लिए समर्थ नहीं हैं); या</p>
<p>(B) क़ानूनन Google को ऐसा करना पड़ता है (उदाहरण के लिए, जहाँ आपके लिए सेवाओं का प्रावधान ग़ैरक़ानूनी है या बन जाता है); या</p>
<p>(C) उस साझेदार ने, जिसके साथ मिलकर Google यह सेवाएँ आपको प्रदान कर रहा है, Google के साथ अपने संबंध समाप्त कर लिए हैं या आपको सेवाएँ उपलब्ध कराना रोक दिया है; या</p>
<p>(D) Google ऐसे परिवर्तन से गुज़र रहा है जिसमें वह उस देश में अब सेवाएँ प्रदान नहीं करता जिसके आप निवासी हैं या जहाँ से आप सेवाओं का उपयोग करते हैं; या</p>
<p>(E) Google के विचार से, Google द्वारा आपको दी जाने वाली सेवा अब वाणिज्यिक रूप से व्यवहार्य नहीं है.</p>
<p>13.4 शर्तों के खंड 4 के अंतर्गत, सेवा प्रावधानों से संबंधित Google के अधिकारों को इस खंड में कोई भी परिस्थिति प्रभावित नहीं करेगी.</p>
<p>13.5 जब यह शर्तें समाप्ति पर आती हैं, तब समस्त क़ानूनी अधिकार, आबद्धता और दायित्व, जिससे आप और Google लाभान्वित हुए, जो अनिश्चित काल तक लागू होने के अधीन रखा या व्यक्त किया जा रहा है (या शर्तों के प्रभाव में आने से लेकर समयानुसार इकट्ठे हुए), इस समापन से अप्रभावित रहेंगे, और ऐसे प्रावधानों बाध्यताओं और दायित्वों पर अनिश्चित काल के लिए अनुच्छेद 20.7 के प्रावधान लागू रहना जारी रहेंगे.</p>
<p><b>14. समर्थित कथनों का बहिष्करण</b> </p>
<p>14.1 खंड 14 एवं 15 सहित, इन शर्तों का कोई भी प्रावधान, Google की उन वारंटी या हानियों के लिए दायित्व को बाहर या सीमित नहीं करेगा, जिसे लागू क़ानून द्वारा क़ानूनी तौर पर बाहर या सीमित नहीं किया जा सकता. कुछ क्षेत्राधिकार कुछ समर्थित कथनों या परिस्थितियों के बहिष्करण की अनुमति नहीं देते या लापरवाही, अनुबंध के उल्लंघन या उपलक्षित शर्तों के उल्लंघन, या आकस्मिक या परिणामी हानियों के लिए दायित्वों के परिसीमन या बहिष्करण की अनुमति नहीं देते. तदनुसार, केवल वही सीमाएँ आप पर लागू होंगी जो आपके क्षेत्राधिकार के अंतर्गत क़ानूनी हैं और हमारा दायित्व क़ानून द्वारा अनुमत अधिकतम सीमा तक सीमित रहेगा.</p>
<p>14.2 आप स्पष्ट रूप से यह समझते हैं और मानते हैं कि आपके द्वारा सेवाओं का उपयोग पूर्णतया आपके जोखिम पर है और यह कि सेवाएँ &ldquo;जैसी हैं&rdquo; और &ldquo;जहाँ हैं&rdquo; के आधार पर प्रदान की गई हैं.</p>
<p>14.3 विशेषकर, Google, उसकी अनुषंगी और संबद्ध कंपनियाँ एवं उसके लाइसेंसदाता आपको यह दर्शाते या समर्थित नहीं करते कि:</p>
<p>(A) आपके द्वारा सेवाओं का उपयोग आपकी आवश्यकताओं को पूरा करेगा,</p>
<p>(B) आपके द्वारा सेवाओं का उपयोग निर्बाध, सामयिक, सुरक्षित या त्रुटि रहित रहेगा,</p>
<p>(C) आपके द्वारा सेवाओं के उपयोग द्वारा प्राप्त की गई कोई भी सूचना सटीक या विश्वसनीय होगी, और</p>
<p>(D) हमारी सेवाओं के अंश के रूप में आपको प्रदत्त किसी भी सॉफ़्टवेयर के संचालन या कार्यात्मकता में आई किसी भी गड़बड़ी को सुधार दिया जाएगा.</p>
<p>14.4 इन सेवाओं के उपयोग करके डाउनलोड की गई या अन्यथा प्राप्त की गई कोई भी सामग्री, आपके अपने विवेक एवं जोखिम पर डाउनलोड या प्राप्त की गई है और ऐसी कोई भी सामग्री डाउनलोड करने के परिणामस्वरूप आपके कंप्यूटर सिस्टम या अन्य उपकरण को हुई क्षति या डेटा के नुकसान के केवल आप ही उत्तरदायी होंगे.</p>
<p>14.5 कोई भी परामर्श या सूचना, चाहे मौखिक या लिखित, जिसे आपने Google से सेवाओं के माध्यम से प्राप्त किया है ऐसे समर्थित कथन नहीं बन सकते जिन्हें शर्तों में स्पष्ट रूप से व्यक्त नहीं किया गया है.</p>
<p>14.6 Google यह भी अभिव्यक्त कर किसी भी प्रकार की वारंटियों एवं शर्तों को अस्वीकार करता है, जो भले ही अभिव्यक्त हों या निहित हों, इनमें निहित वारंटियाँ एवं वाणिज्यिकता की शर्तें, किसी विशिष्ट उद्देश्य के लिए अनुकूलता और अतिलंघन न करना शामिल हैं किंतु यहीं तक सीमित नहीं हैं.</p>
<p><b>15. दायित्व की सीमा</b></p>
<p>15.1 उपरोक्त अनुच्छेद 14.1 के समस्त प्रावधानों के अंतर्गत, आप स्पष्ट रूप से समझते हैं और मानते हैं कि Google, उसकी अनुषंगी एवं संबद्ध कंपनियाँ एवं उसके लाइसेंसदाता आपके प्रति निम्नलिखित के लिए उत्तरदायी नहीं होंगे:</p>
<p>(A) कोई भी प्रत्यक्ष, अप्रत्यक्ष, आकस्मिक, विशिष्ट परिणामी या आदर्श रूप से होने वाली क्षतियाँ जो संभवतः आपके द्वारा हुई हो, किसी भी कारण और उत्तरदायित्व के सिद्धांत के अंतर्गत हुई हो. इसमें लाभ में कोई भी कमी (भले ही प्रत्यक्ष रूप से हो या अप्रत्यक्ष रूप से), साख या व्यापारिक प्रतिष्ठा में कोई भी कमी, डेटा की हानि से कोई भी कमी, प्रतिस्थापन सामग्रियों या सेवाओं के ख़रीदी की लागत, या अन्य अमूर्त कमी शामिल हैं पर इन तक सीमित नहीं हैं;</p>
<p>(B) आपके द्वारा हुई कोई भी हानि या क्षति, इनमें निम्नलिखित के परिणामस्वरूप हुई हानि शामिल हैं, पर इन तक सीमित नहीं हैं:</p>
<p>(I) किसी भी विज्ञापन की परिपूर्णता, सटीकता या अस्तित्व, या किसी भी संबंध के कारण या आपके और किसी ऐसे विज्ञापनदाता या प्रायोजक के बीच किसी भी संबंध या व्यवहार के कारण, जिसके विज्ञापन इन सेवाओं में प्रकट होते हैं, पर आपके द्वारा किया गया कोई भी भरोसा;</p>
<p>(II) कोई भी परिवर्तन जो Google अपनी सेवाओं में, या सेवाओं के प्रावधान (या सेवाओं के अंतर्गत किन्हीं भी सुविधाओं) में किसी भी स्थायी या अस्थायी रोक के लिए कर सकता है;</p>
<p>(III) आपके द्वारा सेवाओं के उपयोग द्वारा या उनके माध्यम से प्रेषित किसी भी सामग्री या अन्य रख-रखाव किए जा रहे संचार डेटा का हटाव, दूषण, या उसके संग्रहण में विफलता;</p>
<p>(III) Google को सटीक खाता जानकारी प्रदान करने में आपका विफल रहना;</p>
<p>(IV) अपने पासवर्ड या खाता विवरण को सुरक्षित और गोपनीय रखने में आपका विफल रहना;</p>
<p>15.2 उपरोक्त अनुच्छेद 15.1 में आपके प्रति Google के दायित्वों की सीमाएँ लागू होंगी, भले ही Google को संभावित ऐसी कोई भी हानियों की संभावनाओं के बारे में परामर्ष दिया गया हो या नहीं या ऐसी हानियों के होने के बारे में उसे अवगत होना चाहिए था या नहीं.</p>
<p><b>16. कॉपीराइट एवं ट्रेडमार्क नीतियाँ</b></p>
<p>16.1 यह Google की नीति है कि वह उचित अंतर्राष्ट्रीय बौद्धिक संपदा क़ानून (इनमें यूनाइटेड स्टेट्स का डिजिटल मिलेनियम कॉपीराइट अधिनियम भी शामिल है) का पालन करने वाले कॉपीराइट अतिलंघन की आरोपित सूचनाओं पर प्रतिसाद दे और बार-बार अतिलंघन करने वाले के खाते को समाप्त करे. Google की नीतियों के विवरण <a href="http://www.google.com/dmca.html">http://www.google.com/dmca.html</a>पर मिल सकते हैं.</p>
<p>16.2 Google अपने विज्ञापन व्यापार के संबंध में एक ट्रेडमार्क शिकायत प्रक्रिया संचालित करता है, जिसका विवरण <a href="http://www.google.com/tm_complaint.html">http://www.google.com/tm_complaint.html</a>पर प्राप्त हो सकता है.</p>
<p><b>17. विज्ञापन</b></p>
<p>17.1 कुछ सेवाएँ विज्ञापन की आमदनी से समर्थित हैं और विज्ञापनों तथा प्रचारों को प्रदर्शित कर सकती हैं. ये विज्ञापन इन सेवाओं में संग्रहित जानकारी की सामग्री, सेवाओं के माध्यम पूछी गई क्वेरीज़ या अन्य जानकारियों पर लक्षित हो सकते हैं.</p>
<p>17.2 Google द्वारा सेवाओं पर विज्ञापन देने का तरीक़ा, मोड तथा मात्रा आपको विशिष्ट सूचना दिए बिना परिवर्तित किए जा सकते हैं.</p>
<p>17.3 यह ध्यान में रखकर कि Google आपको सेवाओं तक और उसके उपयोग तक पहुँच प्रदान कर रहा है, आप यह मानते हैं कि Google ऐसे विज्ञापनों को सेवाओं में रख सकता है.</p>
<p><b>18. अन्य सामग्री</b></p>
<p>18.1 इन सेवाओं में अन्य वेब साइट्स या सामग्री या संसाधनों के हाइपरलिंक शामिल हो सकते हैं. Google का उन वेब साइट्स या संसाधनों पर नियंत्रण नहीं हो सकता जो Google के अलावा अन्य कंपनियों या व्यक्तियों द्वारा प्रदत्त हों.</p>
<p>18.2 आप अभिस्वीकार करते और सहमति जताते हैं कि कोई भी ऐसी बाहरी साइट्स और संसाधनों की उपलब्धता के लिए Google उत्तरदायी नहीं है और ऐसी वेब साइट या संसाधनों पर या द्वारा उपलब्ध किन्हीं विज्ञापनों, उत्पादों या अन्य वस्तुओं का अनुमोदन नहीं करता.</p>
<p>18.3 आप अभिस्वीकार करते और सहमति जताते हैं कि किन्हीं भी बाहरी साइट्स और संसाधनों की उपलब्धता के परिणामस्वरूप या ऐसे वेबसाइट्स या संसाधनों पर या उनसे उपलब्ध किसी विज्ञापन, उत्पाद या अन्य सामग्रियों की पूर्णता, सटीकता या मौजूदगी पर आपके द्वारा किए गए भरोसे के परिणामस्वरूप आपको हो सकने वाले किसी भी नुकसान या क्षति के लिए Google उत्तरदायी नहीं है.</p>
<p><b>19. नियमों में परिवर्तन</b></p>
<p>19.1 Google सर्वव्यापी शर्तों या अतिरिक्त शर्तों में समय-समय पर परिवर्तन कर सकता है. जब यह परिवर्तन किए जाएंगे, Google इन सर्वव्यापी शर्तों की नई प्रतिलिपि <a href="http://www.google.com/accounts/TOS?hl=en">http://www.google.com/accounts/TOS?hl=en</a> पर उपलब्ध कराएगा और प्रभावित सेवाओं के भीतर से या उनके द्वारा आपको कोई भी नई अतिरिक्त शर्तें उपलब्ध कराई जाएंगी.</p>
<p>19.2 आप समझते हैं और मानते हैं कि आप सेवाओं का उपयोग सर्वव्यापी शर्तों या अतिरिक्त शर्तों में परिवर्तन वाले दिन के बाद से करेंगे, तो सेवाओं के आपके उपयोग को Google अद्यतन सर्वव्यापी शर्तों या अतिरिक्त शर्तों की स्वीकृति के रूप में लेगा.</p>
<p><b>20. सामान्य क़ानूनी शर्तें</b></p>
<p>20.1 कभी-कभी जब आप सेवाओं का उपयोग करते हैं, तो आप (आपके द्वारा सेवाओं के उपयोग के माध्यम से या परिणामस्वरूप) किसी ऐसी सेवा का उपयोग या सॉफ़्टवेयर का एक अंश डाउनलोड, या वस्तुओं की ख़रीददारी कर सकते हैं, जो किसी अन्य व्यक्ति या कंपनी द्वारा प्रदान किए जाते हैं. आपके द्वारा इन अन्य सेवाओं, सॉफ़्टवेयर या वस्तुओं का उपयोग, आपके तथा उस संबंधित कंपनी या व्यक्ति के बीच पृथक शर्तों का विषय हो सकता है. यदि ऐसा है, तो ये शर्तें आपके और इन अन्य कंपनियों या व्यक्तियों के बीच के क़ानूनी संबंधों को प्रभावित नहीं करती हैं.</p>
<p>20.2 ये शर्तें आपके और Google के बीच संपूर्ण क़ानूनी अनुबंधों का निर्माण करती हैं और सेवाओं के आपके उपयोग को नियंत्रित करती हैं (परंतु किसी ऐसी अन्य सेवा को छोड़कर, जिसे Google आपको एक पृथक लिखित अनुबंध के अंतर्गत प्रदान कर सकता है), और इन सेवाओं के संबंध में आपके एवं Google के बीच हुए किसी पूर्व अनुबंध को पूर्णतया प्रतिस्थापित करती हैं.</p>
<p>20.3 आप सहमति जताते हैं कि Google ईमेल, नियमित मेल, या सेवाओं में पोस्टिंग के माध्यम से आपको सूचनाएँ प्रदान कर सकता है, इनमें शर्तों में हुए परिवर्तन से संबंधित सूचनाएँ भी शामिल हैं.</p>
<p>20.4 आप सहमति जताते हैं कि यदि Google इन शर्तों में समाहित (या जिससे किसी लागू क़ानून के अंतर्गत Google को लाभ मिलता है) कोई क़ानूनी अधिकार या प्रतिकार लागू नहीं करता या उन पर ज़ोर नहीं देता है, तो इसे Google के अधिकारों की आधिकारिक छूट के रूप में नहीं लिया जाएगा और वे अधिकार और प्रतिकार फिर भी Google को उपलब्ध होंगे.</p>
<p>20.5 यदि कोई क़ानूनी न्यायालय, जिसे इस मामले में निर्णय देने का क्षेत्राधिकार प्राप्त है, यह ठहराता है कि इन शर्तों का कोई प्रावधान अमान्य है, तो वह प्रावधान शेष शर्तों को प्रभावित किए बिना इन शर्तों से निकाल दिया जाएगा. शर्तों के शेष प्रावधान मान्य और प्रवर्तनीय रहेंगे.</p>
<p>20.6 आप समझते हैं और मानते हैं कि उन कंपनियों के समूह, जिनका पैरेंट Google है, के प्रत्येक सदस्य इन शर्तों के तृतीय पक्ष हिताधिकारी होंगे और ऐसी अन्य कंपनियाँ शर्तों के उस प्रावधान का सीधे प्रवर्तन करने, और उन पर भरोसा करने की पात्र होंगी, जिसका उन्हें लाभ (या उनके पक्ष में अधिकार) मिल सकता है. इनके अलावा कोई अन्य व्यक्ति या कंपनी इन शर्तों के तृतीय पक्ष हिताधिकारी नहीं होंगे.</p>
<p>20.7 ये शर्तें और इन शर्तों के अंतर्गत Google के साथ आपका संबंध, क़ानूनी प्रावधानों के विरोध के बिना, स्टेट ऑफ कैलिफ़ोर्निया के क़ानून द्वारा नियंत्रित होगा. आप और Google इन नियमों से उत्पन्न किसी भी क़ानूनी मामले को हल करने के लिए काउंटी ऑफ़ सांता क्लारा, कैलिफ़ोर्निया में स्थित क्षेत्राधिकार वाले न्यायालयों में सबमिट करने पर सहमति जताते हैं. तथापि, आप सहमति जताते हैं कि Google को फिर भी आदेशार्थ उपायों (या त्वरित क़ानूनी राहत के किसी समान प्रकार) के लिए किसी भी क्षेत्राधिकार में आवेदन करने की अनुमति होगी.</p>
<p>अगस्त 15, 2008</p>
<p class="MsoNormal">&nbsp;</p>


</body>
</html>
