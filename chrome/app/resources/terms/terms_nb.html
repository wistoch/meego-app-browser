<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Vilkår for bruk av Google Chrome</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Vilkår for bruk av Google Chrome</h2>
<p>Disse vilkårene for bruk gjelder versjonen av Google Chrome med kjørbar kode. Kildekoden for Google Chrome er tilgjengelig gratis under lisensavtalene for programvare med åpen kildekode på http://code.google.com/chromium/terms.html.</p>
<p><strong>1. Ditt forhold til Google</strong></p>
<p>1.1 Din bruk av Googles produkter, programvare, tjenester og nettsteder (omtalt samlet som «tjenester» i dette dokumentet, og med unntak av eventuelle tjenester som leveres til deg av Google i samsvar med separat, skriftlig avtale) reguleres av bestemmelsene i en juridisk avtale mellom deg og Google. «Google» betyr Google Inc., med primær forretningsadresse 1600 Amphitheatre Parkway, Mountain View, CA 94043, USA. Dette dokumentet forklarer hvordan avtalen er bygd opp, og etablerer noen av bestemmelsene i avtalen.</p>
<p>1.2 Dersom annet ikke er skriftlig avtalt med Google, omfatter din avtale med Google alltid vilkårene som er angitt i dette dokumentet. Disse vilkårene omtales nedenfor som «generelle vilkår». Programvarelisenser for åpen kildekode for Google Chrome består av egne skriftlige avtaler. Med unntak av i den begrensede grad at programvarelisensene for åpen kildekode uttrykkelig tilsidesetter disse generelle vilkårene, styrer lisensene for åpen kildekode din avtale med Google for bruk av Google Chrome eller spesifikke komponenter som er innbefattet i Google Chrome.</p>
<p>1.3 Din avtale med Google omfatter også vilkårene som inngår i eventuelle juridiske merknader som gjelder for tjenestene, i tillegg til de generelle vilkårene. Alle disse vilkårene omtales nedenfor som «tilleggsvilkår». Der tilleggsvilkår gjelder for en tjeneste, får du mulighet til å lese dem, enten i den aktuelle tjenesten eller under bruk av den.</p>
<p>1.4 De generelle vilkårene utgjør sammen med tilleggsvilkårene en juridisk bindende avtale mellom deg og Google med hensyn til din bruk av tjenestene. Det er viktig at du tar deg tid til å lese vilkårene nøye. Denne juridiske avtalen omtales samlet nedenfor som «vilkår».</p>
<p>1.5 Hvis det er uoverensstemmelse mellom innholdet i tilleggsvilkårene og de generelle vilkårene, skal tilleggsvilkårene ha forrang i forbindelse med den aktuelle tjenesten.</p>
<p><strong>2. Godtakelse av vilkårene</strong></p>
<p>2.1 For å kunne bruke tjenestene, må du først godta vilkårene. Du kan ikke bruke tjenesten hvis du ikke godtar vilkårene.</p>
<p>2.2 Du kan godta vilkårene på følgende måte:</p>
<p>(A) ved å klikke for å godta vilkårene, dersom Google gjør dette alternativet tilgjengelig for deg i brukergrensesnittet for en tjeneste, eller</p>
<p>(B) ved å bruke tjenestene. I så fall er du innforstått med og samtykker i at Google vil betrakte din bruk av tjenestene som godkjennelse av vilkårene fra det aktuelle tidspunktet.</p>
<p><strong>3. Oversettelse av vilkårene</strong></p>
<p>3.1 Dersom Google har stilt til din rådighet en oversettelse av den engelskspråklige versjonen av vilkårene, samtykker du i at oversettelsen kun er gjort tilgjengelig av praktiske hensyn og at det er de engelskspråklige versjonene av vilkårene som styrer ditt forhold til Google.</p>
<p>3.2 Hvis det er uoverensstemmelse mellom innholdet i den engelskspråklige versjonen av vilkårene og innholdet i en oversettelse, skal innholdet i den engelskspråklige versjonen ha forrang.</p>
<p><strong>4. Googles levering av tjenestene</strong></p>
<p>4.1 Google har datterselskaper og juridisk underordnede enheter over hele verden («datterselskaper og underavdelinger»). Tidvis vil disse firmaene levere tjenester til deg på vegne av Google. Du erkjenner og godtar at datterselskaper og underavdelinger har rett til å levere tjenestene til deg.</p>
<p>4.2 Google driver kontinuerlig innovasjon for å kunne levere brukerne best mulig kvalitet. Du erkjenner og godtar at tjenestenes form og type som stilles til rådighet fra Googles side, kan endres uten at du blir varslet på forhånd.</p>
<p>4.3 Som ledd i denne kontinuerlige innovasjonen erkjenner og godtar du at Google kan slutte (varig eller midlertidig) å tilby tjenestene (eller funksjonalitet innenfor tjenestene) til deg eller brukere generelt, etter Googles eget valg, uten at du blir varslet på forhånd. Du kan når som helst avslutte bruken av tjenestene. Du trenger ikke å gi Google spesifikk beskjed når du slutter å bruke tjenestene.</p>
<p>4.4 Du erkjenner og godtar at dersom Google deaktiverer tilgang til kontoen din, kan du bli hindret i å bruke tjenestene, kontodetaljene og eventuelle filer eller annet innhold som kontoen din inneholder.</p>
<p><strong>5. Din bruk av tjenestene</strong></p>
<p>5.1 Du samtykker i å bruke tjenestene bare til formål som er tillatt i henhold til (a) vilkårene og (b) eventuelle gjeldende lover, forskrifter eller generelt akseptert praksis eller generelt aksepterte retningslinjer i de relevante jurisdiksjonene (herunder lover om eksport av data eller programvare til og fra USA eller andre relevante land).</p>
<p>5.2 Du samtykker i at du ikke vil ta del i noen aktivitet som griper inn i eller forstyrrer tjenestene (eller tjenerne og nettverkene som er koblet til tjenestene).</p>
<p>5.3 Med mindre du i en egen avtale med Google spesifikt har fått tillatelse til å gjøre slikt, samtykker du i at du ikke vil gjengi, duplisere, kopiere, selge, drive handel med eller videreselge tjenestene til noe formål.</p>
<p>5.4 Du godtar at du ene og alene er ansvarlig for (og at Google ikke er ansvarlig overfor deg eller noen tredjepart for) eventuelle brudd på dine forpliktelser i henhold til vilkårene og for konsekvensene (deriblant eventuelt tap eller skade som Google kan utsettes for) i forbindelse med et slikt brudd.</p>
<p><strong>6. Personvern og personlig informasjon</strong></p>
<p>6.1 Hvis du vil vite mer om Googles personvernpraksis, kan du lese Googles personvernregler på http://www.google.no/privacy.html. Disse reglene beskriver hvordan Google behandler personlig informasjon og sikrer ditt personvern når du bruker tjenestene.</p>
<p>6.2 Du samtykker i at dine data brukes i henhold til Googles personvernregler.</p>
<p><strong>7. Tjenestenes innhold</strong></p>
<p>7.1 Du forstår at alt av informasjon (som datafiler, skrevet tekst, programvare, musikk, lydfiler eller andre lyder, fotografier, videoer eller andre bilder) som du kan få tilgang til som en del av, eller via bruken av, tjenestene, er eneansvaret til personen som er opphav til slikt innhold. All slik informasjon omtales samlet nedenfor som «innhold».</p>
<p>7.2 Du må være oppmerksom på at innhold som presenteres for deg gjennom tjenestene, blant annet annonser i tjenestene og sponset innhold innen tjenestene, kan være beskyttet av åndsverksrettigheter som eies av sponsorene eller annonsørene som leverer dette innholdet til Google (eller av andre personer eller bedrifter på deres vegne). Du kan ikke endre, leie, lease ut, låne ut, selge, distribuere eller lage avledet arbeid basert på dette innholdet (i sin helhet eller delvis), med mindre du i en egen avtale spesifikt har fått tillatelse til å gjøre slikt av Google eller av eierne av dette innholdet.</p>
<p>7.3 Google forbeholder seg retten (men har ingen forpliktelse) til å forhåndssortere, lese gjennom, markere, filtrere, avslå, endre eller flytte noe eller alt innhold fra en hvilken som helst tjeneste. For noen av tjenestene kan Google tilby verktøy som filtrerer bort eksplisitt seksuelt innhold. Disse verktøyene omfatter innstillinger for Sikkert søk (se http://www.google.no/help/customize.html#safe). I tillegg fins det tjenester og programvare på markedet som begrenser tilgangen til materiale som du kanskje finner upassende.</p>
<p>7.4 Du forstår at du ved å bruke tjenestene kan bli eksponert for innhold som du kanskje finner støtende, krenkende eller upassende, og at du i dette henseende bruker tjenestene på egen risiko.</p>
<p>7.5 Du godtar at du ene og alene er ansvarlig for (og at Google ikke er ansvarlig overfor deg eller noen tredjepart for) eventuelt innhold du oppretter, overfører eller viser mens du bruker tjenestene og for konsekvensene av dine handlinger (herunder eventuelt tap eller skade som Google kan utsettes for).</p>
<p><strong>8. Eierrettigheter</strong></p>
<p>8.1 Du erkjenner og godtar at Google (eller Googles lisensgivere) har alle juridiske rettigheter, eierrettigheter og interesser i og til tjenestene, deriblant åndsverksrettigheter som fins i tjenesten (enten disse rettighetene er registrerte eller ikke, og uansett hvor i verden disse rettighetene eksisterer).</p>
<p>8.2 Med mindre du skriftlig har samtykket i annet med Google, er det ingenting i vilkårene som gir deg rett til å bruke noen av Googles varemerkenavn, varemerker, tjenestemerker, logoer, domenenavn og andre karakteristiske varemerketrekk.</p>
<p>8.3 Hvis du har mottatt en eksplisitt rettighet til å bruke noen av disse varemerkene i en egen skriftlig avtale med Google, samtykker du i at din bruk av slike varemerker skal være i overensstemmelse med denne avtalen, eventuelle gjeldende bestemmelser i vilkårene og Googles retningslinjer for bruk av merkefordeler som oppdateres fra tid til annen. Disse retningslinjene kan du lese på http://www.google.no/permissions/guidelines.html (eller annen nettadresse som Google kan oppgi).</p>
<p>8.4 Google erkjenner og godtar at vi ikke har innhentet rettigheter, eiendomsretter eller interesser fra deg (eller dine lisensgivere) under disse vilkårene i eller til eventuelt innhold som du sender inn, legger inn, overfører eller viser på eller gjennom tjenestene, herunder åndsverksrettigheter som fins i dette innholdet (enten disse rettighetene er registrerte eller ikke, og uansett hvor i verden disse rettighetene eksisterer). Dersom ikke annet er skriftlig avtalt med Google, godtar du at du er ansvarlig for å beskytte og håndheve disse rettighetene og at Google ikke er forpliktet til å gjøre dette på dine vegne.</p>
<p>8.5 Du samtykker i å ikke fjerne, utydeliggjøre eller endre informasjon om eierrettigheter (deriblant merknader i forbindelse med opphavsrett og varemerker) som kan være knyttet til eller som fins i tjenestene.</p>
<p>8.6 Med mindre du har mottatt en uttrykkelig skriftlig tillatelse fra Google, samtykker du i at ved bruk av tjenestene vil du ikke bruke noen varemerker, tjenestemerker, varenavn eller logoer for noen bedrifter eller organisasjoner på en måte som kan ha eller har som hensikt å forårsake forvirring angående eieren eller den autoriserte brukeren av slike merker, navn eller logoer.</p>
<p><strong>9. Lisens fra Google</strong></p>
<p>9.1 Google gir deg en personlig, verdensomspennende, vederlagsfri, ikke-overførbar og ikke-eksklusiv lisens til å bruke programvaren som stilles til rådighet av Google som del av tjenestene slik de er stilt til rådighet av Google (referert til som «programvare» nedenfor). Denne lisensen gis utelukkende for at du skal være i stand til å bruke og dra nytte av tjenestene som Google tilbyr, i overensstemmelse med vilkårene.</p>
<p>9.2 I henhold til paragraf 1.2 kan du ikke (og du kan heller ikke gi andre lov til å) kopiere, endre, lage avledede arbeider av, foreta omvendt utvikling av («reverse engineering»), dekompilere eller på annen måte avdekke kilde- eller objektkoden til programvaren eller deler av denne, unntatt i de tilfellene der Google spesifikt har gitt skriftlig tillatelse til dette.</p>
<p>9.3 I henhold til paragraf 1.2, med mindre Google har gitt deg eksplisitt skriftlig tillatelse, kan du ikke tildele (eller dellisensiere) dine rettigheter til å bruke programvaren, gi sikkerhetsinteresser for bruken av programvaren eller på annen måte overføre hele eller deler av rettighetene til bruken av programvaren.</p>
<p><strong>10. Innholdslisens fra deg</strong></p>
<p>10.1 Du beholder opphavsrett og alle andre rettigheter du allerede har, til innhold som du sender inn, poster eller viser på eller gjennom tjenestene.</p>
<p><strong>11. Programvareoppdateringer</strong></p>
<p>11.1 Programvaren du bruker, kan med visse mellomrom automatisk laste ned og installere oppdateringer fra Google. Disse oppdateringene er utformet for å forbedre, tilpasse og videreutvikle tjenestene, og kan være i form av feilrettinger, forbedrede funksjoner, nye programvaremoduler eller fullstendig nye versjoner. Du samtykker i å motta slike oppdateringer (og tillater Google å levere dem til deg) som del av din bruk av tjenestene.</p>
<p><strong>12. Avslutning av ditt forhold til Google</strong></p>
<p>12.1 Vilkårene gjelder inntil de avsluttes av deg eller Google som angitt nedenfor.</p>
<p>12.2 Google kan når som helst avslutte sin juridiske avtale med deg i følgende tilfeller:</p>
<p>(A) hvis du har brutt bestemmelsene i avtalen (eller har opptrådt på slik måte at det klart viser at du ikke har til hensikt å oppfylle vilkårene i avtalen, eller er ute av stand til å oppfylle dem), eller</p>
<p>(B) hvis Google blir pålagt å gjøre dette av gjeldende lovgivning (for eksempel der det er eller blir ulovlig å tilby tjenestene til deg), eller</p>
<p>(C) hvis partneren som Google tilbød deg tjenestene sammen med, har avsluttet sitt forhold til Google eller opphørt å tilby tjenestene til deg, eller</p>
<p>(D) hvis Google går over til å ikke lenger tilby tjenester til brukere i landet der du bor eller der du bruker tjenesten, eller</p>
<p>(E) hvis det ikke lenger etter Googles vurdering er kommersielt forsvarlig for Google å tilby deg tjenestene.</p>
<p>12.3 Ingen bestemmelser i dette avsnittet skal ha innvirkning på Googles rettigheter for levering av tjenester etter avsnitt 4 i vilkårene.</p>
<p>12.4 Når disse vilkårene opphører, skal dette ikke påvirke juridiske rettigheter, forpliktelser og erstatningsansvar som du og Google har nytt godt av, har vært underlagt (eller som har påløpt over tid mens vilkårene har vært i kraft) eller som er uttrykt å fortsette uten tidsbegrensning, og bestemmelsene i paragraf 19.7 skal fortsette å gjelde for slike rettigheter, forpliktelser og erstatningsansvar på ubestemt tid.</p>
<p><strong>13. Utelukkelse av garantier</strong></p>
<p>13.1 Intet i disse vilkårene, herunder punkt 13 og 14, skal utelukke eller begrense Googles garanti eller erstatningsansvar for tap som ikke kan utelukkes eller begrenses i henhold til gjeldende lov. Enkelte jurisdiksjoner tillater ikke utelukkelse av visse garantier eller betingelser eller begrensning eller utelukkelse av ansvar for tap eller skade forårsaket av uaktsomhet, kontraktsbrudd eller brudd på underforståtte vilkår, eller tilfeldige skader eller følgeskader. Følgelig gjelder kun de begrensningene som er lovlige i din jurisdiksjon, og vårt ansvar er begrenset i den utstrekning loven tillater det.</p>
<p>13.2 Du erkjenner og godtar uttrykkelig at din bruk av tjenestene skjer ene og alene på ditt eget ansvar og at tjenestene leveres uten noen form for garanti.</p>
<p>13.3 Google og tilhørende datterselskaper, tilknyttede selskaper og lisensgivere kan i særdeleshet verken bekrefte eller garantere følgende overfor deg:</p>
<p>(A) at din bruk av tjenestene vil svare til dine behov,</p>
<p>(B) at din bruk av tjenestene vil skje uten avbrudd, til rett tid, sikkert eller feilfritt,</p>
<p>(C) at enhver informasjon som du innhenter gjennom bruk av tjenestene, vil være nøyaktig eller pålitelig, og</p>
<p>(D) at driftsmessige eller funksjonelle mangler i programvaren som stilles til rådighet som del av tjenestene, vil bli utbedret.</p>
<p>13.4 Alt materiale som lastes ned eller på annen måte skaffes via bruk av tjenestene, gjøres etter eget skjønn og på egen risiko, og du står selv ansvarlig for eventuell skade på datasystemet ditt eller andre enheter eller tap av data som følge av nedlasting av slikt materiale.</p>
<p>13.5 Ingen råd eller informasjon, verken muntlig eller skriftlig, som du får av Google eller gjennom tjenestene, skal utgjøre en garanti som ikke uttrykkelig fremgår av vilkårene.</p>
<p>13.6 Videre fraskriver Google seg uttrykkelig alle garantier og betingelser, både uttrykte og underforståtte, deriblant underforståtte garantier om salgbarhet, egnethet til et bestemt formål og beskyttelse av opphavsrettigheter.</p>
<p><strong>14. Ansvarsbegrensning</strong></p>
<p>14.1 I henhold til de generelle retningslinjene i paragraf 13.1 ovenfor erkjenner og godtar du uttrykkelig at Google, deres datterselskaper, tilknyttede selskaper og lisensgivere ikke skal være ansvarlig overfor deg for følgende:</p>
<p>(A) Eventuelle direkte, indirekte, tilfeldige eller spesielle skader eller følgeskader som kan ramme deg, uansett årsak og uavhengig av ansvarsgrunnlag. Dette omfatter blant annet tap av fortjeneste (enten direkte eller indirekte tap), eventuelt tap av goodwill eller forretningsomdømme, tap av data, kostnader forbundet med anskaffelse av erstatningsvarer eller -tjenester eller andre immaterielle tap,</p>
<p>(B) eventuelt tap eller skade som rammer deg, blant annet av følgende årsaker:</p>
<p>(I) Avhengighet av at annonsering er fullstendig, nøyaktig eller tilstedeværende, eller som resultat av et forhold eller en transaksjon mellom deg og en annonsør eller sponsor som viser sine annonser i tjenestene,</p>
<p>(II) endringer som Google foretar i tjenestene, eller all permanent eller midlertidig stopp i tjenestene (eller funksjoner innen tjenestene),</p>
<p>(III) sletting, ødeleggelse eller mislykket lagring av innhold eller andre kommunikasjonsdata som vedlikeholdes eller overføres av eller gjennom din bruk av tjenestene,</p>
<p>(IV) at du ikke har gitt Google nøyaktig kontoinformasjon,</p>
<p>(V) at du ikke holder passord eller kontoopplysninger hemmelig.</p>
<p>14.2 Denne begrensningen i Googles ansvar som angitt i paragraf 14.1 ovenfor skal gjelde uansett om Google var gjort oppmerksom på eller burde være oppmerksom på muligheten for slike tap.</p>
<p><strong>15. Retningslinjer angående opphavsrett og varemerker</strong></p>
<p>15.1 I henhold til Googles retningslinjer vil vi svare på meldinger om angivelige brudd på opphavsretten i henhold til gjeldende opphavsrettslovgivning (inklusive, for USA, den amerikanske DMCA-loven (Digital Millennium Copyright Act) og avslutte kontoene til personer som gjentatte ganger krenker disse rettighetene. Du finner informasjon om Googles retningslinjer på http://www.google.no/dmca.html.</p>
<p>15.2 Google har en prosedyre for varemerkeklager som måtte oppstå i forbindelse med våre annonseringstjenester. Du finner detaljert informasjon om denne prosedyren på http://www.google.no/tm_complaint.html.</p>
<p><strong>16. Annonser</strong></p>
<p>16.1 Noen tjenester støttes av annonseinntekter, og det kan vises annonser og reklame gjennom disse. Slike annonser kan målrettes i forhold til informasjonen som er lagret i tjenestene, søk som utføres via tjenestene, eller annen informasjon.</p>
<p>16.2 Typen, formen på og omfanget av annonser fra Google, som vises gjennom tjenestene, kan endres uten forutgående varsel.</p>
<p>16.3 Ved at Google gir deg tilgang og bruksrett til tjenestene godtar du at Google kan vise annonser gjennom tjenestene.</p>
<p><strong>17. Annet innhold</strong></p>
<p>17.1 Tjenestene kan inneholde hyperkoblinger til andre nettsteder og ressurser eller annet innhold. Google har ingen kontroll over andre nettsteder eller ressurser som stilles til rådighet av andre selskaper eller personer.</p>
<p>17.2 Du erkjenner og godtar at Google ikke er ansvarlig for tilgjengeligheten til slike eksterne nettsteder eller ressurser samt at Google ikke håndterer eller er ansvarlig for annonser, produkter eller annet materiale på eller tilgjengelig fra slike nettsteder eller ressurser.</p>
<p>17.3 Du erkjenner og godtar at Google ikke er ansvarlig for et eventuelt tap eller skade som du måtte lide som følge av at disse nettstedene eller ressursene ikke er tilgjengelige, eller som resultat av at du er avhengig av at annonser, produkter eller annet materiale på eller tilgjengelig fra slike nettsteder eller ressurser er fullstendige, nøyaktige eller tilstedeværende.</p>
<p><strong>18. Endringer i vilkårene</strong></p>
<p>18.1 Google kan tidvis komme til å foreta endringer i de generelle vilkårene og i tilleggsvilkårene. Når slike endringer er foretatt, vil Google gjøre de nye generelle vilkårene tilgjengelig på http://www.google.com/accounts/TOS?hl=no&loc=NO, og eventuelle nye tilleggsvilkår vil bli gjort tilgjengelig for deg via de tjenestene som berøres.</p>
<p>18.2 Du er innforstått med og enig i at hvis du bruker tjenestene etter at de generelle vilkårene eller tilleggsvilkårene er endret, vil Google anse at du med dette har godtatt de oppdaterte generelle vilkårene eller tilleggsvilkårene.</p>
<p><strong>19. Generelle juridiske vilkår</strong></p>
<p>19.1 Gjennom bruken av tjenestene vil du enkelte ganger (som resultat av eller i forbindelse med bruken av tjenestene) kunne komme til å bruke en tjeneste, laste ned programvare eller kjøpe varer som leveres av en annen person eller et annet selskap. Din bruk av slike tjenester, programvare eller varer kan være gjenstand for egne vilkår som gjelder mellom deg og den aktuelle bedriften eller personen. I slike tilfeller har disse vilkårene ikke virkning for ditt juridiske forhold til disse bedriftene eller personene.</p>
<p>19.2 Vilkårene utgjør hele den juridiske avtalen mellom deg og Google, og regulerer din bruk av tjenestene (med unntak av eventuelle tjenester som leveres til deg av Google i samsvar med separat, skriftlig avtale), og erstatter alle tidligere avtaler som kan ha vært inngått mellom deg og Google i forbindelse med tjenestene.</p>
<p>19.3 Du samtykker i at Google kan sende deg meldinger, deriblant meldinger om endringer av vilkårene, via e-post, vanlig post eller innlegg på tjenestene.</p>
<p>19.4 Du samtykker i at dersom Google ikke utøver eller håndhever juridisk rett eller sanksjonsmulighet som fins i vilkårene (eller som tilfaller Google i henhold til gjeldende rett), skal dette ikke tas som formell fraskrivelse av Googles rettigheter. Slike rettigheter eller sanksjonsmuligheter skal derfor fortsatt stå til Googles rådighet.</p>
<p>19.5 Hvis en domstol med aktuell jurisdiksjon fastslår at en bestemmelse i disse vilkårene er ugyldig, skal denne bestemmelsen fjernes fra vilkårene uten å påvirke resten av vilkårene. De gjenværende bestemmelsene i vilkårene skal fortsatt betraktes som gyldige og tvangskraftige.</p>
<p>19.6 Du erkjenner og godtar at hvert enkeltmedlem av gruppen av bedrifter der Google er overordnet, er tredjepartsbegunstiget for vilkårene og at slike bedrifter har rett til å direkte håndheve og basere seg på bestemmelser i vilkårene som tildeler dem en fordel eller rettighet. Ut over dette skal ingen person eller bedrift være tredjepartsbegunstiget i forhold til vilkårene.</p>
<p>19.7 Vilkårene og ditt forhold til Google under vilkårene skal reguleres av lovgivningen i den amerikanske delstaten California, uten at det tas hensyn til dens lovbestemmelseskonflikter. Du og Google samtykker i å utelukkende være underlagt jurisdiksjonen til domstolene i delstaten Santa Clara i California for avklaring av eventuelle juridiske spørsmål som oppstår i forbindelse med vilkårene. Til tross for dette samtykker du i at Google skal ha mulighet til å søke midlertidige forføyninger (eller tilsvarende juridiske strakstiltak) i ethvert rettsområde.</p>
<p><strong>20. Ytterligere vilkår for utvidelser for Google Chrome</strong></p>
<p>20.1 Vilkårene i denne delen gjelder dersom du installerer utvidelser i din utgave av Google Chrome. Utvidelser er små programmer utviklet av Google eller tredjeparter, og kan endre og forbedre Google Chromes funksjoner. Utvidelsene kan ha mer omfattende tilgang til din datamaskin eller nettleser enn vanlige nettsider, herunder lesing og endring av dine private data.</p>
<p>20.2 Google Chrome kan fra tid til annen undersøke eksterne tjenere (som driftes av Google eller av tredjeparter) for å kontrollere om det fins tilgjengelige oppdateringer av utvidelsene, blant annet problemløsninger eller forbedrede funksjoner. Du samtykker i at du automatisk ber om, laster ned og installerer slike oppdateringer, uten at du mottar ytterligere varsel.</p>
<p>20.3 Google kan fra tid til annen oppdage en utvidelse som bryter med Googles vilkår for utviklere eller andre juridiske avtaler, lover, bestemmelser eller retningslinjer. Google Chrome vil med jevne mellomrom laste ned en liste over slike utvidelser fra Googles tjenere. Du samtykker i at Google etter eget forgodtbefinnende kan deaktivere eller fjerne slike utvidelser utenfra. </p>
<p>20. oktober 2009</p>
</body>
</html>
