<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome – Warunki korzystania z usługi</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Google Chrome – Warunki korzystania z usługi</h2>
<p>Niniejsze Warunki korzystania z usługi dotyczą korzystania z kodu wykonywalnego aplikacji Google Chrome. Kod źródłowy Google Chrome jest dostępny bezpłatnie na mocy licencji open source, zamieszczonej pod adresem http://code.google.com/chromium/terms.html.</p>
<p><strong>1. Relacje Użytkownika z Google</strong></p>
<p>1.1 Korzystanie przez Użytkownika z produktów, oprogramowania, usług i witryn internetowych firmy Google (zwanych zbiorczo w tym dokumencie „Usługami”, z wyłączeniem wszelkich usług zapewnianych Użytkownikowi przez Google na mocy oddzielnej pisemnej umowy) podlega warunkom umowy prawnej między Użytkownikiem a Google. „Google” oznacza firmę Google Inc., której główna siedziba mieści się pod adresem 1600 Amphitheatre Parkway, Mountain View, CA 94043, Stany Zjednoczone. Niniejszy dokument opisuje zasady umowy i określa niektóre z jej warunków.</p>
<p>1.2 Jeśli pisemna umowa z Google nie stanowi inaczej, umowa Użytkownika z Google będzie zawsze obejmować, jako minimum, postanowienia i warunki przedstawione w niniejszym dokumencie. Poniżej zwane są one „Warunkami uniwersalnymi”. Licencje open source dotyczące kodu źródłowego aplikacji Google Chrome stanowią osobne umowy pisemne. W ograniczonym zakresie licencje open source na oprogramowanie jednoznacznie zastępują Warunki uniwersalne i wówczas to one decydują o wzajemnych zobowiązaniach firmy Google i Użytkownika w zakresie korzystania z przeglądarki Google Chrome lub jej fragmentów.</p>
<p>1.3 Umowa Użytkownika z Google będzie również obejmować, oprócz Warunków uniwersalnych, warunki wszelkich Uwag prawnych mających zastosowanie do Usług. Te warunki zwane są poniżej „Dodatkowymi warunkami”. Jeśli do Usługi mają zastosowanie Dodatkowe warunki, możliwe będzie zapoznanie się z nimi w Usłudze lub podczas korzystania z danej Usługi.</p>
<p>1.4 Warunki uniwersalne w połączeniu z Dodatkowymi warunkami stanowią prawnie obowiązującą umowę między Użytkownikiem a Google w odniesieniu do korzystania z Usług przez Użytkownika. Ważne jest, aby Użytkownik dokładnie zapoznał się z warunkami tej umowy. Ta umowa prawna zwana jest zbiorczo „Warunkami”.</p>
<p>1.5 W przypadku jakiejkolwiek sprzeczności między Dodatkowymi warunkami a Warunkami uniwersalnymi, w odniesieniu do Usługi obowiązywać będą Dodatkowe warunki.</p>
<p><strong>2. Akceptacja Warunków</strong></p>
<p>2.1 W celu korzystania z Usług Użytkownik musi najpierw zaakceptować Warunki. Użytkownik nie może korzystać z usług, jeśli nie zaakceptuje Warunków.</p>
<p>2.2 Użytkownik może zaakceptować Warunki poprzez:</p>
<p>(A) kliknięcie opcji zaakceptowania Warunków, jeśli opcja ta została udostępniona przez Google w interfejsie użytkownika dowolnej Usługi; lub</p>
<p>(B) faktyczne korzystanie z Usług. W takim przypadku Użytkownik rozumie i akceptuje fakt, że od tej chwili Google będzie uznawać korzystanie z Usług przez Użytkownika za akceptację Warunków. </p>
<p><strong>3. Język Warunków</strong></p>
<p>3.1 Jeśli Google udostępnia Użytkownikowi tłumaczenie angielskiej wersji Warunków, Użytkownik przyjmuje do wiadomości, że tłumaczenie służy jedynie celom informacyjnym, a w odniesieniu do relacji Użytkownika z Google obowiązywać będą Warunki w angielskiej wersji językowej.</p>
<p>3.2 Jeśli zaistnieją jakiekolwiek sprzeczności między wersją Warunków w języku angielskim a wersją przetłumaczoną, obowiązywać będzie wersja w języku angielskim.</p>
<p><strong>4. Świadczenie usług przez Google</strong></p>
<p>4.1 Google posiada zależne i stowarzyszone osoby prawne na całym świecie („Podmioty zależne i stowarzyszone”). Czasami firmy te będą świadczyć Użytkownikowi Usługi w imieniu Google. Użytkownik przyjmuje do wiadomości i akceptuje fakt, że Podmioty zależne i stowarzyszone będą uprawnione do świadczenia Usług Użytkownikowi.</p>
<p>4.2 Google nieustannie wprowadza innowacje w celu zapewniania swoim użytkownikom najlepszego możliwego poziomu usług. Użytkownik przyjmuje do wiadomości i akceptuje fakt, że forma i charakter Usług świadczonych przez Google może się czasem zmieniać bez uprzedniego powiadomienia.</p>
<p>4.3 W odniesieniu do tych nieustających innowacji, Użytkownik przyjmuje do wiadomości i akceptuje fakt, że Google może zaprzestać (na stałe lub tymczasowo) świadczenia Usług (lub dowolnych funkcji w ramach Usług) Użytkownikowi lub użytkownikom w ogólności, według uznania Google i bez uprzedniego powiadomienia. Użytkownik może w każdej chwili zaprzestać korzystania z Usług. Użytkownik nie musi informować Google o zaprzestaniu korzystania z Usług.</p>
<p>4.4 Użytkownik przyjmuje do wiadomości i akceptuje fakt, że jeśli Google uniemożliwi Użytkownikowi dostęp do konta, może to oznaczać zablokowanie dostępu do Usług, szczegółów konta lub dowolnych plików oraz innych treści znajdujących się na koncie Użytkownika.</p>
<p><strong>5. Korzystanie z Usług przez Użytkownika</strong></p>
<p>5.1 Użytkownik zobowiązuje się do korzystania z Usług jedynie w celach dozwolonych przez (a) niniejsze Warunki oraz (b) obowiązujące prawo, przepisy lub ogólnie przyjęte w odpowiednich jurysdykcjach zwyczaje lub wytyczne (włącznie z wszelkimi prawami dotyczącymi eksportu danych lub oprogramowania do i z USA lub innych odpowiednich krajów). </p>
<p>5.2 Użytkownik zgadza się nie podejmować żadnych czynności zakłócających działanie Usług (lub serwerów i sieci powiązanych z Usługami).</p>
<p>5.3 Jeśli nie zostało to dozwolone w oddzielnej pisemnej umowie z Google, Użytkownik zobowiązuje się nie reprodukować, powielać, kopiować, sprzedawać, odsprzedawać ani oferować odpłatnie Usług w żadnym celu.</p>
<p>5.4 Użytkownik akceptuje fakt, że ponosi wyłączną odpowiedzialność (oraz że Google nie ponosi żadnej odpowiedzialności przed Użytkownikiem ani jakąkolwiek osobą trzecią z tego tytułu) za wszelkie naruszenia zobowiązań Użytkownika wynikających z Warunków i za skutki takich naruszeń (w tym wszelkie straty lub szkody poniesione przez Google). </p>
<p><strong>6. Prywatność i dane osobowe Użytkownika</strong></p>
<p>6.1 Informacje na temat zasad ochrony danych przez Google są zawarte w Polityce prywatności Google pod adresem http://www.google.co.uk/privacy.html. W treści jej zasad objaśniono, jak Google traktuje dane osobowe oraz chroni prywatność użytkowników Usług.</p>
<p>6.2 Użytkownik zgadza się na wykorzystanie swoich danych zgodnie z Polityką prywatności Google.</p>
<p><strong>7. Treść zawarta w Usługach</strong></p>
<p>7.1 Użytkownik rozumie, że wyłączną odpowiedzialność za wszelkie informacje (takie jak pliki danych, tekst, oprogramowanie komputerowe, muzyka, pliki audio lub inne dźwięki, zdjęcia, filmy wideo lub inne obrazy), do których może mieć dostęp w ramach Usług lub za ich pośrednictwem, ponosi osoba, od której pochodzą te treści. Wszystkie takie informacje poniżej zwane są zbiorczo „Treścią”.</p>
<p>7.2 Użytkownik powinien mieć świadomość, że Treść prezentowana w ramach Usług, w tym, bez ograniczeń, reklamy w Usługach i Treść sponsorowana w Usługach, mogą być chronione prawami własności intelektualnej, posiadanymi przez sponsorów lub reklamodawców dostarczających tę Treść do Google (albo przez inne osoby lub firmy występujące w imieniu właścicieli praw). Użytkownikowi nie wolno modyfikować, wynajmować, wydzierżawiać, wypożyczać, sprzedawać ani rozpowszechniać Treści (w części ani całości), ani tworzyć dzieł pochodnych na jej podstawie, jeżeli nie został specjalnie poinformowany przez Google lub właścicieli Treści w oddzielnej umowie, że jest to dozwolone.</p>
<p>7.3 Google zastrzega sobie prawo (lecz nie bierze na siebie obowiązku) uprzedniego selekcjonowania, sprawdzania, oznaczania, filtrowania, modyfikowania, odrzucania lub usuwania wszelkiej Treści w dowolnej Usłudze. W przypadku niektórych Usług Google może oferować narzędzia do filtrowania treści o charakterze jednoznacznie seksualnym. Do narzędzi tych zaliczamy filtr SafeSearch (patrz http://www.google.co.uk/help/customize.html#safe). Ponadto istnieją dostępne komercyjnie usługi i oprogramowanie ograniczające dostęp do materiałów mogących budzić zastrzeżenia.</p>
<p>7.4 Użytkownik rozumie, że korzystając z Usług może zostać narażony na kontakt z Treścią obraźliwą, nieprzyzwoitą bądź budzącą zastrzeżenia i w tym aspekcie korzysta z Usług na własne ryzyko.</p>
<p>7.5 Użytkownik akceptuje fakt, że ponosi wyłączną odpowiedzialność (a Google nie ponosi żadnej odpowiedzialności przed Użytkownikiem ani jakąkolwiek osobą trzecią) za wszelką Treść tworzoną, przesyłaną lub wyświetlaną przez siebie podczas korzystania z Usług i za skutki swoich działań z tym związanych (w tym wszelkie straty lub szkody poniesione przez Google).</p>
<p><strong>8. Prawa własności</strong></p>
<p>8.1 Użytkownik przyjmuje do wiadomości i akceptuje fakt, że Google (lub licencjodawcy Google) posiada wszystkie prawa, tytuł prawny i korzyści majątkowe związane z Usługami, w tym wszelkie prawa własności intelektualnej związane z Usługami (bez względu na to, czy prawa te zostały zastrzeżone i w którym miejscu świata).</p>
<p>8.2 Jeśli Użytkownik nie zawarł odpowiedniej pisemnej umowy z Google, żadne z postanowień niniejszych Warunków nie daje Użytkownikowi prawa do używania jakichkolwiek nazw handlowych, znaków towarowych, znaków usług, logotypów, nazw domen ani innych charakterystycznych cech marki Google.</p>
<p>8.3 Jeśli Użytkownikowi jednoznacznie udzielono praw do używania jakichkolwiek cech marki w oddzielnej pisemnej umowie z Google, Użytkownik zobowiązuje się używać takich cech zgodnie z tą umową, wszelkimi stosownymi postanowieniami Warunków oraz aktualizowanymi co pewien czas wytycznymi dotyczącymi stosowania cech marki Google. Wytyczne te są dostępne online pod adresem http://www.google.co.uk/permissions/guidelines.html (lub innym adresem URL, podanym w tym celu przez Google).</p>
<p>8.4 Google przyjmuje do wiadomości i akceptuje fakt, że nie uzyskuje na mocy tych Warunków żadnych praw, tytułu prawnego ani korzyści majątkowych od Użytkownika (ani jego licencjodawców) związanych z Treścią udostępnianą, publikowaną, przesyłaną lub wyświetlaną przez Użytkownika w Usługach lub za ich pośrednictwem, w tym do jakichkolwiek praw własności intelektualnej związanych z tą Treścią (bez względu na to, czy prawa te zostały zastrzeżone i w którym miejscu świata). Jeśli Użytkownik nie uzgodnił inaczej na piśmie z Google, Użytkownik akceptuje fakt, że ponosi odpowiedzialność za ochronę i egzekwowanie tych praw, a firma Google nie jest w żaden sposób zobowiązana do takich działań w imieniu Użytkownika.</p>
<p>8.5 Użytkownik zobowiązuje się nie usuwać, zasłaniać ani zmieniać żadnych informacji o prawach własności (w tym informacji o prawach autorskich i znakach towarowych), które mogą być dołączone do Usług lub w nich zawarte.</p>
<p>8.6 Jeśli Użytkownik nie uzyskał odpowiedniej jednoznacznej pisemnej zgody Google, zobowiązuje się podczas korzystania z Usług nie używać żadnego znaku towarowego, znaku usługowego, nazwy handlowej ani logotypu jakiejkolwiek firmy lub organizacji w sposób mogący budzić wątpliwości dotyczące właściciela lub uprawnionego użytkownika takich znaków, nazw lub logotypów.</p>
<p><strong>9. Licencja udzielana przez Google</strong></p>
<p>9.1 Google udziela Użytkownikowi osobistej, ważnej na całym świecie, nieodpłatnej, nieprzenoszalnej i niewyłącznej licencji na używanie oprogramowania (zwanego poniżej „Oprogramowaniem”) udostępnianego Użytkownikowi przez Google w ramach Usług świadczonych przez Google. Licencja ta ma na celu wyłącznie umożliwienie Użytkownikowi korzystania z Usług świadczonych przez Google w sposób dozwolony na mocy Warunków.</p>
<p>9.2 Z zastrzeżeniem postanowień zawartych w ustępie 1.2 Użytkownikowi nie wolno kopiować lub modyfikować Oprogramowania albo jakiejkolwiek jego części ani tworzyć dzieł pochodnych na jego podstawie, dokonywać inżynierii wstecznej, dekompilować ani w inny sposób próbować wyodrębnić jego kod źródłowy (ani zezwalać na to jakiejkolwiek innej osobie), jeśli nie jest to jednoznacznie dozwolone lub wymagane przez prawo lub nie zostało to jednoznacznie dozwolone w formie pisemnej przez Google.</p>
<p>9.3 Z zastrzeżeniem postanowień zawartych w ustępie 1.2, jeśli firma Google nie udzieliła odpowiedniej specjalnej zgody na piśmie, Użytkownikowi nie wolno cedować (ani podlicencjonować) swoich praw do używania Oprogramowania, ustanawiać zabezpieczenia związanego z prawami do używania Oprogramowania ani w inny sposób przenosić jakiejkolwiek części swoich praw do używania Oprogramowania.</p>
<p><strong>10. Licencja na Treść udzielana przez Użytkownika</strong></p>
<p>10.1 Użytkownik zachowuje prawa autorskie i wszystkie inne już przez niego posiadane prawa do Treści zgłaszanej, publikowanej lub wyświetlanej w Usługach lub za ich pośrednictwem.</p>
<p><strong>11. Aktualizacje oprogramowania</strong></p>
<p>11.1 Oprogramowanie używane przez Użytkownika może co pewien czas automatycznie pobierać i instalować aktualizacje z Google. Aktualizacje te mają na celu ulepszenie, wzbogacenie oraz dodatkowe rozszerzenie Usług i mogą przyjmować postać poprawek, rozszerzeń funkcji, nowych modułów oprogramowania lub całkowicie nowych wersji. Użytkownik zgadza się na otrzymywanie takich aktualizacji (i zezwala Google na ich dostarczanie) w ramach korzystania z Usług.</p>
<p><strong>12. Kończenie relacji Użytkownika z Google</strong></p>
<p>12.1 Warunki będą obowiązywać do chwili rozwiązania umowy przez Użytkownika lub Google w sposób określony poniżej. </p>
<p>12.2 Google może w dowolnej chwili rozwiązać umowę prawną z Użytkownikiem, jeśli:</p>
<p>(A) Użytkownik naruszył dowolne z postanowień Warunków (lub działał w sposób świadczący, że nie zamierza lub nie jest zdolny dotrzymać postanowień Warunków); lub</p>
<p>(B) firma Google jest do tego prawnie zobowiązana (na przykład, jeżeli świadczenie Usług Użytkownikowi jest lub staje się bezprawne); lub</p>
<p>(C) partner, we współpracy z którym firma Google oferowała Użytkownikowi Usługi, zakończył swoją współpracę z Google lub zaniechał oferowania Usług Użytkownikom; lub</p>
<p>(D) Google zaprzestaje świadczenia Usług Użytkownikom w kraju zamieszkania Użytkownika lub z którego Użytkownik korzysta z Usługi; lub</p>
<p>(E) świadczenie Usług na rzecz Użytkownika przez Google nie jest już w opinii Google uzasadnione względami handlowymi.</p>
<p>12.3 Żadne z postanowień zawartych w niniejszej części nie wpływa na określone w części 4 Warunków prawa Google dotyczące świadczenia Usług.</p>
<p>12.4 Po zakończeniu obowiązywania niniejszych Warunków wszystkie prawa, zobowiązania i obowiązki prawne dotyczące Użytkownika i Google (lub powstałe w czasie obowiązywania niniejszych Warunków), a także określone jako obowiązujące bezterminowo, pozostaną niezmienione, a postanowienia ustępu 19.7 będą bezterminowo stosowane do tych praw, zobowiązań i obowiązków prawnych.</p>
<p><strong>13. Wykluczenia gwarancji</strong></p>
<p>13.1 Usługi są świadczone w stanie „w jakim się znajdują”, a firma Google, jej Podmioty zależne i stowarzyszone oraz licencjodawcy nie udzielają Użytkownikowi żadnych gwarancji odnośnie tych Usług.</p>
<p>13.2 W szczególności firma Google, jej Podmioty zależne i stowarzyszone oraz licencjodawcy nie oświadczają i nie gwarantują Użytkownikowi, że:</p>
<p>(A) korzystanie z Usług przez Użytkownika będzie spełniać jego wymagania,</p>
<p>(B) korzystanie z Usług przez Użytkownika będzie nieprzerwane, punktualne, zabezpieczone przed błędami lub wolne od błędów,</p>
<p>(C) jakiekolwiek informacje uzyskane przez Użytkownika w wyniku korzystania z Usług będą precyzyjne lub wiarygodne oraz</p>
<p>(D) usterki działania lub funkcjonalności dowolnego oprogramowania dostarczanego Użytkownikowi w ramach Usług będą poprawiane.</p>
<p>13.3 Do Usług nie będą miały zastosowania żadne okoliczności, gwarancje lub inne warunki (w tym żadne dorozumiane warunki dotyczące zadowalającej jakości, przydatności do określonego celu bądź zgodności z opisem), które nie zostały określone jednoznacznie w niniejszych Warunkach.</p>
<p>13.4 Żadne z postanowień Warunków nie będzie mieć wpływu na prawa ustawowe zawsze należne Użytkownikowi jako konsumentowi, a których Użytkownik nie może zmienić lub z nich zrezygnować.</p>
<p><strong>14. Ograniczenie odpowiedzialności</strong></p>
<p>14.1 Żadne z postanowień niniejszych Warunków nie będzie wykluczać ani ograniczać odpowiedzialności Google za straty, której nie można wykluczyć lub ograniczyć zgodnie z obowiązującym prawem.</p>
<p>14.2 Zgodnie z ogólnym postanowieniem powyższego ustępu 14.1, firma Google, jej Podmioty zależne i stowarzyszone oraz jej licencjodawcy nie będą ponosić przed Użytkownikiem odpowiedzialności za:</p>
<p>A) jakiekolwiek pośrednie lub wtórne straty poniesione przez Użytkownika. Dotyczy to również utraty zysków (bezpośredniej lub pośredniej), renomy lub reputacji handlowej oraz utraty danych;</p>
<p>(B) jakiekolwiek starty lub szkody poniesione przez Użytkownika wskutek:</p>
<p>(i) zaufania przez Użytkownika kompletności, dokładności lub istnieniu jakichkolwiek reklam, lub wskutek dowolnej relacji lub transakcji między Użytkownikiem a dowolnym reklamodawcą lub sponsorem, którego reklamy są wyświetlane w Usługach;</p>
<p>(ii) jakichkolwiek zmian Usług dokonanych przez Google, lub jakiegokolwiek stałego lub tymczasowego wstrzymania świadczenia Usług (lub dowolnej ich funkcji);</p>
<p>(iii) usunięcia, uszkodzenia lub niezachowania dowolnej Treści i innych danych komunikacyjnych przechowywanych lub przesyłanych w związku z korzystaniem przez Użytkownika z Usług;</p>
<p>(iv) podania Google przez Użytkownika nieścisłych informacji dotyczących konta;</p>
<p>(v) niezachowania przez Użytkownika bezpieczeństwa lub tajności hasła i szczegółów konta;</p>
<p>14.3 Podane w powyższym ustępie 14.2 ograniczenia odpowiedzialności Google przed Użytkownikiem będą obowiązywać bez względu na to, czy firma Google została powiadomiona lub powinna była zdawać sobie sprawę z możliwości wystąpienia wszelkich takich szkód.</p>
<p><strong>15. Zasady dotyczące praw autorskich i znaków towarowych</strong></p>
<p>15.1 Google z zasady reaguje na zawiadomienia o przypuszczalnym naruszeniu praw autorskich, które spełniają odpowiednie wymogi międzynarodowego prawa własności intelektualnej (w tym obowiązującej w USA ustawy Digital Millennium Copyright Act) i zamyka konta osób dopuszczających się wielokrotnych naruszeń. Szczegółowe zasady firmy Google dostępne są pod adresem http://www.google.co.uk/dmca.html.</p>
<p>15.2 Google stosuje procedurę rozpatrywania skarg dotyczących znaków towarowych użytych w reklamach. Szczegółowe informacje dostępne są pod adresem http://www.google.co.uk/tm_complaint.html.</p>
<p><strong>16. Reklamy</strong></p>
<p>16.1 Niektóre Usługi finansowane są z przychodów reklamowych i w ramach takich Usług mogą być wyświetlane reklamy oraz promocje. Reklamy takie mogą być kierowane na treść informacji przechowywanych w Usługach, zapytań dokonywanych za pośrednictwem Usług lub innych informacji.</p>
<p>16.2 Sposób, tryb i zakres zamieszczania reklam przez Google w Usługach może się zmieniać bez powiadomienia.</p>
<p>16.3 Jednym z warunków udzielenia przez Google Użytkownikowi dostępu do Usług i korzystania z nich jest wyrażenie przez Użytkownika zgody na umieszczanie przez Google reklam w Usługach.</p>
<p><strong>17. Inne treści</strong></p>
<p>17.1 Usługi mogą zawierać hiperłącza do innych witryn internetowych, treści lub zasobów. Google może nie mieć żadnej kontroli nad jakimikolwiek witrynami internetowymi lub zasobami udostępnianymi przez firmy lub osoby inne niż Google.</p>
<p>17.2 Użytkownik przyjmuje do wiadomości i akceptuje fakt, że Google nie ponosi odpowiedzialności za dostępność jakichkolwiek zewnętrznych witryn lub zasobów oraz nie poleca żadnych reklam, produktów ani innych materiałów dostępnych w takich witrynach internetowych lub zasobach.</p>
<p>17.3 Użytkownik przyjmuje do wiadomości i akceptuje fakt, że Google nie ponosi żadnej odpowiedzialności za straty lub szkody poniesione przez Użytkownika wskutek dostępności zewnętrznych witryn lub zasobów ani wskutek zaufania przez Użytkownika kompletności, dokładności lub istnieniu jakichkolwiek reklam, produktów lub innych materiałów dostępnych w takich witrynach internetowych lub zasobach.</p>
<p><strong>19. Zmiany Warunków</strong></p>
<p>18.1 Google może czasem dokonywać zmian Warunków uniwersalnych lub Dodatkowych warunków. W przypadku dokonania zmian Google utworzy nową kopię Warunków uniwersalnych dostępną pod adresem http://www.google.com/accounts/TOS?hl=pl, a wszelkie nowe Dodatkowe warunki zostaną udostępnione Użytkownikowi w odpowiednich Usługach lub za ich pośrednictwem.</p>
<p>18.2 Użytkownik rozumie i akceptuje fakt, że korzystanie z Usług po dacie zmiany Warunków uniwersalnych lub Dodatkowych warunków Google będzie uznawać za akceptację zaktualizowanych Warunków uniwersalnych lub Dodatkowych warunków.</p>
<p><strong>19. Ogólne warunki prawne</strong></p>
<p>19.1 Czasami podczas korzystania z Usług Użytkownik może (wskutek korzystania z Usług lub w związku z nimi) skorzystać z usługi, pobrać oprogramowanie lub zakupić towary dostarczane przez inną osobę albo firmę. Korzystanie z innych usług, oprogramowania lub towarów może podlegać odrębnym warunkom umowy między Użytkownikiem a odpowiednią firmą lub osobą. W takim przypadku Warunki nie obejmują relacji prawnej Użytkownika z innymi firmami lub osobami.</p>
<p>19.2 Warunki stanowią całą umowę prawną między Użytkownikiem a Google i regulują korzystanie z Usług przez Użytkownika (z wyłączeniem wszelkich usług świadczonych Użytkownikowi przez Google na mocy odrębnej pisemnej umowy) i całkowicie zastępują wszystkie poprzednie umowy między Użytkownikiem a Google dotyczące Usług.</p>
<p>19.3 Użytkownik akceptuje fakt, że Google może dostarczać Użytkownikowi powiadomienia, w tym dotyczące zmian Warunków, pocztą e-mail, pocztą tradycyjną lub publikując ogłoszenia w Usługach.</p>
<p>19.4 Użytkownik akceptuje fakt, że jeśli Google nie wykorzystuje lub nie egzekwuje dowolnego prawa albo środka zaradczego określonego w Warunkach (lub przysługującego Google na mocy dowolnego stosownego prawa), nie oznacza to formalnego zrzeczenia się praw przez Google i te prawa lub środki zaradcze będą nadal dostępne dla Google.</p>
<p>19.5 Jeśli dowolny sąd właściwy do rozstrzygania w tej sprawie uzna, że którekolwiek z postanowień niniejszych Warunków nie ma mocy prawnej, postanowienie to zostanie usunięte z Warunków bez wpływu na pozostałe Warunki. Pozostałe postanowienia Warunków zachowają prawomocność i egzekwowalność.</p>
<p>19.6 Użytkownik przyjmuje do wiadomości i akceptuje, że każda firma należąca do grupy Google będzie stanowić beneficjenta Warunków i takie inne firmy będą uprawnione do bezpośredniego egzekwowania i wykorzystywania wszystkich postanowień Warunków, które uznają za korzystne. Oprócz nich beneficjentem Warunków nie będzie żadna inna osoba ani firma.</p>
<p>19.7 Warunki i relacje Użytkownika z Google wynikające z Warunków podlegają prawu Anglii. Użytkownik oraz Google zgadzają się podporządkować wyłącznej jurysdykcji sądów Anglii w zakresie rozwiązywania wszelkich sporów prawnych wynikłych z Warunków. Niezależnie od tego, Użytkownik zgadza się, że firma Google będzie uprawniona do wystąpienia o wydanie nakazu zadośćuczynienia (lub równoważnych doraźnych środków prawnych) w dowolnej jurysdykcji.</p>
<p>4 grudnia 2008</p>
<h3> </h3>
<br />
</body>
</html>
