<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Condiţii de furnizare a serviciilor pentru Google Chrome</h3>
<p>Aceste Condiţii de furnizare a serviciilor se aplică versiunii de cod executabil a Google Chrome.  Codul sursă pentru Google Chrome este disponibil gratuit, în baza acordurilor de licenţiere pentru software open source, la adresa <a href="http://code.google.com/chromium/terms.html">http://code.google.com/chromium/terms.html</a>.</p>
<p><b>1. Relaţia dvs. cu Google</b></p>
<p>1.1 Utilizarea de către dvs. a produselor, software-ului, serviciilor şi site-urilor Web Google (numite colectiv &bdquo;Servicii&rdquo; în acest document şi excluzând orice servicii furnizate dvs. de către Google printr-un acord scris separat) este supusă termenilor unui acord legal între dvs. şi Google. &bdquo;Google&rdquo; înseamnă Google Inc., al cărui sediu principal este în 1600 Amphitheatre Parkway, Mountain View, CA 94043, Statele Unite ale Americii. Acest document explică modul în care este realizat acordul şi stabileşte o parte dintre termenii acordului.</p>
<p>1.2 Dacă nu se stabileşte altfel în scris cu Google, acordul dvs. cu Google va include întotdeauna cel puţin termenii şi condiţiile stabilite în acest document. Aceştia vor fi numiţi mai jos &bdquo;Termeni universali&rdquo;.  Licenţele pentru software open source pentru codul sursă Google Chrome constituie acorduri scrise separate.  În măsura în care licenţele pentru software open source înlocuiesc în mod explicit aceşti Termeni universali, licenţele open source guvernează acordul dvs. cu Google pentru utilizarea Google Chrome sau a componentelor specifice incluse ale acestuia.</p>
<p>1.3 Acordul dvs. cu Google va include, de asemenea, termenii oricăror Notificări legale aplicabile Serviciilor, pe lângă Termenii universali. Toţi aceşti termeni sunt numiţi mai jos &bdquo;Termeni adiţionali&rdquo;. Acolo unde Termenii adiţionali se aplică unui Serviciu, aceştia vă vor fi accesibili pentru citire fie în cadrul, fie prin utilizarea acelui Serviciu.</p>
<p>1.4 Termenii universali, împreună cu Termenii adiţionali, formează un acord legal obligatoriu între dvs. şi Google referitor la utilizarea de către dvs. a Serviciilor. Este important să acordaţi timpul necesar pentru a-i citi cu atenţie. În mod colectiv, acest acord legal este numit mai jos &bdquo;Termenii&rdquo;.</p>
<p>1.5 Dacă există vreo contradicţie între ceea ce este cuprins în Termenii adiţionali şi ceea ce conţin Termenii universali, atunci Termenii adiţionali vor avea prioritate privind acel Serviciu.</p>
<p><b>2. Acceptarea Termenilor</b></p>
<p>2.1 Pentru a utiliza Serviciile, mai întâi trebuie să fiţi de acord cu Termenii. Nu puteţi utiliza Serviciile dacă nu acceptaţi Termenii.</p>
<p>2.2 Puteţi accepta Termenii:</p>
<p>(A) făcând clic pentru a accepta sau a fi de acord cu Termenii, când această opţiune vă este pusă la dispoziţie de către Google în interfaţa de utilizator pentru orice Serviciu; sau</p>
<p>(B) utilizând efectiv Serviciile. În acest caz, înţelegeţi şi sunteţi de acord că Google va considera utilizarea de către dvs. a Serviciilor ca fiind o acceptare a Termenilor începând din acel moment.</p>
<p>2.3 Este interzis să utilizaţi Serviciile şi să acceptaţi Termenii dacă (a) nu aveţi vârsta legală pentru a realiza un contract cu Google sau (b) sunteţi o persoană ale cărei drepturi de a beneficia de Servicii sunt îngrădite de către legile Statelor Unite ale Americii sau ale altor ţări, inclusiv ale ţării în care aveţi reşedinţa sau din care utilizaţi Serviciile.</p>
<p>2.4 Înainte de a continua, este recomandat să imprimaţi sau să salvaţi o copie locală a Termenilor universali pentru păstrare.</p>
<p><b>3. Limba în care sunt prezentaţi Termenii</b></p>
<p>3.1 În cazul în care Google v-a furnizat o traducere a versiunii în limba engleză a Termenilor, sunteţi de acord că traducerea vă este oferită numai pentru uşurinţă şi că versiunile în limba engleză ale Termenilor sunt cele care vor sta la baza relaţiei dvs. cu Google.</p>
<p>3.2 Dacă există vreo contradicţie între ceea ce este cuprins în versiunea în limba engleză a Termenilor şi ceea ce conţine traducerea, atunci va fi luată în considerare versiunea în limba engleză.</p>
<p><b>4. Furnizarea Serviciilor de către Google</b></p>
<p>4.1 Google are filiale şi entităţi juridice afiliate în întreaga lume (&bdquo;Filiale şi Afiliaţi&rdquo;). În unele cazuri, aceste companii vă vor furniza Serviciile în numele Google. Luaţi cunoştinţă şi sunteţi de acord că Filialele şi Afiliaţii vor avea dreptul să vă furnizeze Serviciile.</p>
<p>4.2 Google se inovează în mod constant pentru a furniza cea mai bună experienţă posibilă utilizatorilor săi. Luaţi cunoştinţă şi sunteţi de acord că forma şi natura Serviciilor pe care le furnizează Google se pot schimba uneori, fără o notificare prealabilă pentru dvs.</p>
<p>4.3 Ca parte a acestui proces continuu de inovaţie, recunoaşteţi şi sunteţi de acord că Google poate opri (permanent sau temporar) furnizarea Serviciilor (sau a oricăror facilităţi din cadrul Serviciilor), pentru dvs. sau pentru utilizatori în general, la libera alegere a Google, fără o notificare prealabilă pentru dvs. Puteţi înceta utilizarea Serviciilor în orice moment. Nu este necesar să informaţi explicit Google atunci când încetaţi utilizarea Serviciilor.</p>
<p>4.4 Luaţi cunoştinţă şi sunteţi de acord că, dacă Google dezactivează accesul la contul dvs., puteţi fi împiedicat să accesaţi Serviciile, detaliile contului dvs. şi orice fişiere sau alt conţinut din cont.</p>
<p>4.5 Luaţi cunoştinţă şi sunteţi de acord că, deşi este posibil ca Google să nu fi stabilit în prezent o limită superioară fixă pentru numărul de transmisii pe care le puteţi trimite sau primi prin intermediul Serviciilor sau pentru volumul spaţiului de stocare utilizat pentru furnizarea oricărui Serviciu, asemenea limite superioare fixe pot fi stabilite de către Google în orice moment, la libera sa alegere.</p>
<p><b>5. Utilizarea Serviciilor de către dvs.</b></p>
<p>5.1 Pentru a accesa anumite Servicii, este posibil să vi se solicite să furnizaţi informaţii despre dvs. (cum ar fi detalii de identificare sau de contact) ca parte a procesului de înregistrare pentru acel Serviciu sau ca parte a utilizării dvs. continue a Serviciilor. Sunteţi de acord ca orice informaţii de înregistrare pe care le oferiţi pentru Google să fie întotdeauna exacte, corecte şi actuale.</p>
<p>5.2 Sunteţi de acord să utilizaţi Serviciile doar în scopurile permise (a) de Termeni şi (a) de orice lege sau reglementare în vigoare sau de orice practici sau regulamente acceptate în general în jurisdicţiile relevante (inclusiv legile referitoare la exportul de date sau software în şi din Statelor Unite sau alte ţări relevante).</p>
<p>5.3 Sunteţi de acord să nu accesaţi (sau să nu încercaţi să accesaţi) oricare dintre Servicii prin orice alte mijloace decât prin interfaţa furnizată de Google, dacă nu vi s-a permis în mod explicit să faceţi aceasta într-un acord separat cu Google.</p>
<p>5.4 Sunteţi de acord să nu vă angajaţi în nicio activitate care interferează cu, sau subminează, Serviciile (sau serverele şi reţelele care sunt conectate la Servicii).</p>
<p>5.5 Dacă nu vi s-a permis în mod explicit să faceţi aceasta într-un acord separat cu Google, sunteţi de acord că nu veţi reproduce, duplica, copia, vinde, comercializa sau revinde Serviciile în niciun scop.</p>
<p>5.6 Sunteţi de acord că sunteţi singurul responsabil pentru (şi că Google nu are nicio responsabilitate faţă de dvs. sau faţă de orice terţă parte) orice încălcare a obligaţiilor dvs. ce derivă din Termeni şi pentru consecinţele (incluzând orice pierdere sau daună pe care o poate suferi Google) unei astfel de încălcări.</p>
<p><b>6. Securitatea parolelor şi a contului dvs.</b></p>
<p>6.1 Sunteţi de acord şi înţelegeţi că sunteţi responsabil pentru menţinerea confidenţialităţii parolelor asociate oricărui cont pe care îl utilizaţi pentru a accesa Serviciile.</p>
<p>6.2 În consecinţă, sunteţi de acord că veţi fi singurul responsabil faţă de Google pentru toate activităţile desfăşurate prin intermediul contului dvs.</p>
<p>6.3 În cazul descoperirii vreunei utilizări neautorizate a parolei sau a contului dvs., sunteţi de acord să anunţaţi imediat Google la <a href="http://www.google.com/support/accounts/bin/answer.py?answer=48601">http://www.google.ro/support/accounts/bin/answer.py?answer=48601</a>.</p>
<p><b>7. Confidenţialitatea şi informaţiile dvs. personale</b></p>
<p>7.1 Pentru informaţii despre practicile Google privind protecţia datelor, consultaţi Politica de confidenţialitate Google la <a href="http://www.google.co.uk/privacy.html">http://www.google.ro/privacy.html</a>. Această politică explică modul în care Google tratează informaţiile dvs. personale şi vă asigură confidenţialitatea atunci când utilizaţi Serviciile.</p>
<p>7.2 Sunteţi de acord cu utilizarea datelor dvs. în conformitate cu politicile de confidenţialitate ale Google.</p>
<p><b>8. Conţinutul din Servicii</b></p>
<p>8.1 Înţelegeţi că toate informaţiile (cum ar fi fişiere de date, text scris, software de computer, muzică, fişiere audio sau alte sunete, fotografii, videoclipuri sau alte imagini) la care puteţi avea acces ca parte a sau prin intermediul utilizării de către dvs. a Serviciilor constituie în totalitate responsabilitatea persoanei de la care a provenit un astfel de conţinut. Toate aceste informaţii sunt numite mai jos &bdquo;Conţinut&rdquo;.</p>
<p>8.2 Trebuie să ştiţi că orice Conţinut prezentat dvs. ca parte a Serviciilor, incluzând, dar fără să se limiteze la, publicitate în Servicii şi Conţinut sponsorizat în cadrul Serviciilor poate fi protejat de drepturi de proprietate intelectuală care sunt deţinute de către sponsorii sau agenţii de publicitate care furnizează acel Conţinut pentru Google (sau de către alte persoane sau companii în numele lor). Nu puteţi modifica, închiria, da în leasing, împrumuta, vinde, distribui sau crea lucrări derivate pe baza acestui Conţinut (în întregime sau în parte) decât dacă vi s-a precizat în mod specific, de către Google sau de către proprietarii acelui Conţinut, că puteţi face aceasta, într-un acord separat.</p>
<p>8.3 Google îşi rezervă dreptul (dar nu va avea nicio obligaţie) să verifice în prealabil, să analizeze, să semnaleze, să filtreze, să modifice, să refuze sau să elimine orice parte sau întregul Conţinut din orice Serviciu. Pentru unele dintre Servicii, Google poate furniza instrumente pentru a filtra conţinutul sexual explicit. Aceste instrumente includ setările pentru preferinţe de Căutare sigură (consultaţi <a href="http://www.google.co.uk/help/customize.html#safe">http://www.google.ro/help/customize.html#safe</a>). În plus, există servicii şi produse software disponibile în comerţ, care limitează accesul la materiale pe care le puteţi considera inacceptabile.</p>
<p>8.4 Înţelegeţi că, prin utilizarea Serviciilor, puteţi fi expus la un Conţinut pe care îl puteţi considera ofensator, indecent sau inacceptabil şi că, în această privinţă, utilizaţi Serviciile pe propriul dvs. risc.</p>
<p>8.5 Sunteţi de acord că sunteţi singurul responsabil pentru (şi că Google nu are nicio responsabilitate faţă de dvs. sau faţă de orice terţă parte) orice Conţinut pe care îl creaţi, transmiteţi sau expuneţi în timp ce utilizaţi Serviciile şi pentru consecinţele acţiunilor dvs. (inclusiv pentru orice pierdere sau daună pe care o poate suferi Google).</p>
<p><b>9. Drepturi de proprietate</b></p>
<p>9.1 Recunoaşteţi şi sunteţi de acord că Google (sau furnizorii de licenţă ai Google) deţine toate drepturile, titlul şi interesele legale în şi pentru Servicii, inclusiv orice drepturi de proprietate intelectuală care subzistă în Servicii (indiferent dacă acele drepturi se întâmplă să fie înregistrate sau nu şi oriunde pot exista acele drepturi în lume). În continuare, recunoaşteţi că Serviciile pot conţine informaţii care sunt desemnate ca fiind confidenţiale de către Google şi că dvs. nu veţi divulga asemenea informaţii fără acordul prealabil scris al Google.</p>
<p>9.2 Dacă nu aţi stabilit altfel în scris cu Google, niciunul din aceşti Termeni nu vă acordă dreptul de a utiliza vreunul dintre numele comerciale, mărcile comerciale, mărcile de serviciu, siglele, numele de domeniu şi alte caracteristici de marcă distinctive ale Google.</p>
<p>9.3 Dacă vi s-a acordat un drept explicit de a utiliza oricare dintre aceste caracteristici de marcă într-un acord scris separat cu Google, atunci sunteţi de acord ca utilizarea de către dvs. a unor astfel de caracteristici să se facă cu respectarea acelui acord, a tuturor prevederilor aplicabile ale Termenilor şi a regulamentelor de utilizare a caracteristicilor de marcă Google în funcţie de actualizarea lor la anumite intervale de timp. Aceste regulamente pot fi consultate online la <a href="http://www.google.co.uk/permissions/guidelines.html">http://www.google.ro/permissions/guidelines.html</a> (sau orice astfel de adresă URL pe care o poate furniza Google în acest scop din când în când).</p>
<p>9.4 În afara licenţei limitate stabilite mai departe în Secţiunea 11, Google recunoaşte şi este de acord că nu obţine niciun drept, titlu sau profit de la dvs. (sau de la furnizorii dvs. de licenţă ) prin aceşti Termeni sau din orice Conţinut pe care îl trimiteţi, postaţi, transmiteţi sau afişaţi în sau prin intermediul Serviciilor, inclusiv din orice drepturi de proprietate intelectuală care subzistă în acel Conţinut (indiferent dacă acele drepturi sunt sau nu înregistrate sau de locul unde acestea există în lume). Dacă nu aţi stabilit altfel în scris cu Google, sunteţi de acord că sunteţi responsabil pentru protejarea şi aplicarea acestor drepturi şi că Google nu este obligat să facă aceasta în numele dvs.</p>
<p>9.5 Sunteţi de acord că nu veţi înlătura, ascunde sau modifica orice note privind drepturile de proprietate (inclusiv note de drepturi de copiere şi de marcă comercială) care ar putea fi ataşate sau conţinute în cadrul Serviciilor.</p>
<p>9.6 Dacă nu aţi fost autorizat în mod explicit în scris de către Google să faceţi aceasta, sunteţi de acord că, utilizând Serviciile, nu veţi utiliza nicio marcă comercială, marcă de serviciu, nume comercial, emblemă ale oricărei companii sau organizaţii într-un mod care ar putea să provoace, intenţionat sau neintenţionat, confuzie în privinţa proprietarului sau a utilizatorului autorizat al acelor mărci, nume sau embleme.</p>
<p><b>10. Licenţa de la Google</b></p>
<p>10.1 Google vă acordă o licenţă personală, valabilă oriunde în lume, gratuită, netransmisibilă şi neexclusivă pentru a utiliza software-ul furnizat dvs. de către Google ca parte a Serviciilor aşa cum vă sunt ele furnizate de către Google (numit mai jos &bdquo;Software&rdquo;). Această licenţă are unicul scop de a vă permite să utilizaţi şi să beneficiaţi de Servicii aşa cum sunt ele furnizate de către Google, în maniera permisă de Termeni.</p>
<p>10.2 Sunt interzise (atât dvs., cât şi oricărei alte persoane) copierea, modificarea, crearea unei lucrări derivate din, descoperirea principiilor tehnologice prin analiză, dezasamblarea sau încercarea de orice fel de extragere a codului sursă al Software-ului sau a oricărei părţi din el, dacă acest lucru nu este permis sau solicitat prin lege în mod explicit sau dacă nu vi s-a permis aceasta în mod specific de către Google, în scris.</p>
<p>10.3 Dacă Google nu v-a acordat permisiunea specifică în scris să faceţi aceasta, nu aveţi voie să transmiteţi (sau să acordaţi o sub-licenţă pentru) drepturile dvs. de a utiliza Software-ul, să acordaţi o garanţie financiară pe baza sau asupra drepturilor dvs. de a utiliza Software-ul sau să transferaţi în alt mod vreo parte a drepturilor dvs. de a utiliza Software-ul.</p>
<p><b>11. Licenţa de conţinut de la dvs.</b></p>
<p>11.1 Dvs. păstraţi drepturile de copiere şi orice alte drepturi pe care le deţineţi deja asupra Conţinutului pe care îl trimiteţi, postaţi sau afişaţi în cadrul sau prin intermediul Serviciilor.</p>
<p><b>12. Actualizări de software</b></p>
<p>12.1 Din când în când, Software-ul pe care îl utilizaţi poate descărca şi instala automat actualizări de la Google. Aceste actualizări sunt proiectate să îmbunătăţească, să extindă şi să dezvolte mai departe Serviciile şi pot lua forma unor soluţionări de defecţiuni, funcţii îmbunătăţite, module noi de software şi versiuni complet noi. Sunteţi de acord să primiţi astfel de actualizări (şi să permiteţi Google să vă livreze acestea) ca parte a utilizării de către dvs. a Serviciilor.</p>
<p><b>13. Terminarea relaţiei dvs. cu Google</b></p>
<p>13.1 Termenii vor continua să se aplice până la renunţarea de către dvs. sau de către Google, după cum se stabileşte mai jos.</p>
<p>13.2 Dacă doriţi să renunţaţi la acordul dvs. legal cu Google, puteţi realiza aceasta prin (a) notificarea Google în orice moment şi prin (b) închiderea conturilor dvs. pentru toate Serviciile pe care le utilizaţi, acolo unde Google v-a pus la dispoziţie această opţiune. Notificarea dvs. trebuie trimisă în scris, pe adresa Google furnizată la începutul acestor Termeni.</p>
<p>13.3 Google poate, în orice moment, să renunţe la acordul său legal cu dvs. dacă:</p>
<p>(A) aţi încălcat una din prevederile Termenilor (sau aţi acţionat într-o manieră care arată clar că nu intenţionaţi sau nu sunteţi capabil să respectaţi prevederile Termenilor); sau</p>
<p>(B) Google este solicitat să facă astfel prin lege (de exemplu, acolo unde furnizarea Serviciilor pentru dvs. este sau devine ilegală); sau</p>
<p>(C) partenerul împreună cu care Google v-a oferit Serviciile a terminat relaţia sa cu Google sau a încetat să vă ofere Serviciile; sau</p>
<p>(D) Google trece la a nu mai furniza Serviciile pentru utilizatorii din ţara dvs. de reşedinţă sau din care utilizaţi serviciul; sau</p>
<p>(E) furnizarea Serviciilor pentru dvs. de către Google nu mai este viabilă, în opinia Google, din punct de vedere comercial.</p>
<p>13.4 Nimic din această Secţiune nu va afecta drepturile Google în ceea ce priveşte furnizarea Serviciilor prevăzute în Secţiunea 4 a Termenilor.</p>
<p>13.5 Când aceşti Termeni încetează, toate drepturile legale, obligaţiile şi răspunderile de care dvs. şi Google aţi beneficiat, la care aţi fost supuşi (sau care s-au acumulat în timp ce Termenii erau în vigoare) sau care sunt stabiliţi să continue pe termen nedefinit, vor fi neafectate de această încetare, iar prevederile paragrafului 20.7 vor continua să se aplice acestor drepturi, obligaţii şi răspunderi pe termen nedefinit.</p>
<p><b>14. Excluderea garanţiilor</b></p>
<p>14.1 Serviciile sunt furnizate &bdquo;ca atare&rdquo; şi Google, Filialele şi Afiliaţii, ca şi furnizorii lor de licenţă, nu vă oferă nicio garanţie în legătură cu acestea.</p>
<p>14.2 În special, Google, Filialele şi Afiliaţii, ca şi furnizorii lor de licenţă, nu vă declară sau garantează că:</p>
<p>(A) utilizarea de către dvs. a serviciilor va întruni cerinţele dvs.,</p>
<p>(B) utilizarea de către dvs. a serviciilor va fi neîntreruptă, promptă, sigură sau fără erori,</p>
<p>(C) toate informaţiile obţinute de către dvs. ca rezultat al utilizării de către dvs. a serviciilor vor fi exacte sau credibile şi</p>
<p>(D) că defectele de operare sau funcţionalitate ale oricărui software furnizat de dvs. ca parte a serviciilor vor fi corectate.</p>
<p>14.3 Niciuna dintre condiţiile, garanţiile sau alţi termeni (inclusiv orice termeni impliciţi cum ar fi pentru calitate satisfăcătoare, potrivire cu scopul sau conformitate cu descrierea) nu se aplică la Servicii, cu excepţia cazului în care sunt stabilite în mod explicit în Termeni.</p>
<p>14.4 Nimic din Termeni nu va afecta aceste drepturi statutare pe care le aveţi întotdeauna ca şi consumator şi pe care nu puteţi stabili contractual să le modificaţi sau să renunţaţi la ele.</p>
<p><b>15. Limitarea răspunderii</b></p>
<p>15.1 Nimic din aceşti Termeni nu va exclude sau limita răspunderea Google pentru pierderi care nu poate fi exclusă sau limitată legal printr-o lege aplicabilă.</p>
<p>15.2 Sub rezerva prevederilor generale de la paragraful 15.1 de mai sus, Google, Filialele şi Afiliaţii săi, precum şi furnizorii lor de licenţă, nu vor fi răspunzători faţă de dvs. pentru:</p>
<p>(A) orice pierderi indirecte sau corelate care pot fi suferite de dvs. Aceasta va include orice pierdere de profit (suferită direct sau indirect), orice pierdere de fond comercial sau reputaţie în afaceri şi orice pierdere de date suferită de dvs.;</p>
<p>(B) orice pierdere sau pagubă care poate fi suferită de dvs.ca rezultat al:</p>
<p>(i) oricărei încrederi acordate de dvs. completitudinii, acurateţei sau existenţei oricărui anunţ, sau ca rezultat al oricărei relaţii sau tranzacţii între dvs. şi orice agent de publicitate sau sponsor ale cărui anunţuri apar în Servicii;</p>
<p>(ii) oricăror modificări pe care le poate face Google asupra Serviciilor, sau pentru orice încetare permanentă sau temporară în furnizarea Serviciilor (sau a oricăror facilităţi din cadrul Serviciilor);</p>
<p>(iii) ştergerii, deteriorării sau nereuşitei de a stoca, a oricărui Conţinut sau a oricăror date de comunicare păstrate sau transmise de dvs. sau prin utilizarea de către dvs. a Serviciilor;</p>
<p>(iii) nereuşitei dvs. de a furniza informaţii de cont corecte pentru Google;</p>
<p>(iv) nereuşitei dvs. de a vă păstra parola şi detaliile de cont sigure şi confidenţiale;</p>
<p>15.3 Limitările răspunderii Google faţă de dvs. din paragraful 15.2 de mai sus se vor aplica indiferent dacă Google a fost sau nu avertizat, sau ar fi fost conştient, de posibilitatea apariţiei unor asemenea pierderi.</p>
<p><b>16. Politici privind dreptul de autor şi marca comercială</b></p>
<p>16.1 Politica Google este aceea de a răspunde la înştiinţări privind presupuse încălcări ale dreptului de autor care sunt compatibile cu legea internaţională aplicabilă privind proprietatea intelectuală (incluzând, în Statele Unite ale Americii, Digital Millennium Copyright Act) şi de a închide conturile celor care încalcă în mod repetat acest drept. Detalii despre politica Google pot fi găsite la <a href="http://www.google.co.uk/dmca.html">http://www.google.ro/dmca.html</a>.</p>
<p>16.2 În ceea ce priveşte afacerea sa de publicitate, Google urmează o procedură cu privire la plângerile în legătură cu marca comercială ale cărei detalii pot fi găsite la <a href="http://www.google.co.uk/tm_complaint.html">http://www.google.ro/tm_complaint.html</a>.</p>
<p><b>17. Publicitate</b></p>
<p>17.1 Unele dintre Servicii sunt susţinute prin venit din publicitate şi pot afişa anunţuri şi promoţii. Aceste anunţuri pot fi afişate în funcţie de conţinutul informaţiilor stocate în Servicii, de interogările efectuate prin intermediul Serviciilor sau de alte informaţii.</p>
<p>17.2 Maniera, modul şi aria de acoperire a publicităţii Google în cadrul Serviciilor sunt supuse modificării fără ca dvs. să fiţi înştiinţat în mod specific.</p>
<p>17.3 Din consideraţie pentru faptul că Google vă permite accesul la Servicii şi utilizarea lor, sunteţi de acord ca Google să plaseze astfel de publicitate în cadrul Serviciilor.</p>
<p><b>18. Alt conţinut</b></p>
<p>18.1 Serviciile pot include hyperlink-uri la alte site-uri Web sau alt conţinut sau alte resurse. Este posibil ca Google să nu aibă niciun control asupra oricăror site-uri de Web sau resurse care sunt furnizate de către companii sau persoane, altele decât Google.</p>
<p>18.2 Luaţi cunoştinţă şi sunteţi de acord că Google nu este responsabil pentru disponibilitatea niciunor asemenea site-uri sau resurse externe şi nu susţine nici un anunţ, produs sau alte materiale de pe sau disponibile prin astfel de site-uri de Web sau resurse.</p>
<p>18.3 Luaţi cunoştinţă şi sunteţi de acord că Google nu este răspunzător pentru nicio pierdere sau daună care poate apărea pentru dvs. ca rezultat al disponibilităţii acelor site-uri sau resurse externe sau ca rezultat al oricărei încrederi acordate de dvs. completitudinii, acurateţei sau existenţei oricărui anunţ, produs sau altor materiale din sau disponibile prin astfel de site-uri de Web sau resurse.</p>
<p><b>19. Modificări ale Termenilor</b></p>
<p>19.1 Din când în când, Google poate aduce modificări Termenilor universali sau Termenilor adiţionali. Atunci când au loc aceste modificări, Google vă pune la dispoziţie o nouă copie a Termenilor universali la <a href="http://google.co.uk/accounts/TOS?hl=en">http://www.google.com/accounts/TOS?hl=ro</a> şi orice noi Termeni adiţionali vă vor fi puşi la dispoziţie în cadrul sau prin intermediul Serviciilor afectate.</p>
<p>19.2 Înţelegeţi şi sunteţi de acord că, dacă utilizaţi Serviciile după data la care Termenii universali sau Termenii adiţionali s-au modificat, Google va trata utilizarea lor de către dvs. ca acceptare a Termenilor universali sau a Termenilor adiţionali actualizaţi.</p>
<p><b>20. Termeni legali generali</b></p>
<p>20.1 Uneori, când utilizaţi Serviciile, puteţi (ca rezultat al sau prin utilizarea de către dvs. a Serviciilor) utiliza un serviciu sau descărca un element de software sau cumpăra bunuri care sunt furnizate de o altă persoană sau companie. Utilizarea de către dvs. a acestor alte servicii, programe software sau bunuri poate fi supusă unor termeni separaţi între dvs. şi compania sau persoana implicată. În acest caz, Termenii nu afectează relaţia dvs. legală cu aceste alte companii sau persoane individuale.</p>
<p>20.2 Termenii constituie întregul acord legal dintre dvs. şi Google şi guvernează utilizarea de către dvs. a Serviciilor (dar excluzând orice servicii pe care Google vi le poate furniza sub un acord separat scris) şi înlocuiesc complet orice acorduri anterioare între dvs. şi Google privind Serviciile.</p>
<p>20.3 Sunteţi de acord ca Google să vă trimită înştiinţări, inclusiv cele privind modificările aduse Termenilor, prin e-mail, poştă sau prin postări în cadrul Serviciilor.</p>
<p>20.4 Sunteţi de acord că, dacă Google nu exercită sau impune niciun drept sau remediu legal sau care este conţinut în Termeni (sau de care Google beneficiază sub orice lege aplicabilă), aceasta nu va fi considerată o renunţare formală la drepturile Google şi că acele drepturi sau remedii vor fi în continuare valabile pentru Google.</p>
<p>20.5 Dacă o instanţă de judecată care are competenţa de a decide în această privinţă hotărăşte că o prevedere a acestor Termeni nu este valabilă, atunci acea prevedere va fi eliminată din Termeni fără a afecta restul Termenilor. Prevederile rămase ale Termenilor vor continua să fie valabile şi executorii.</p>
<p>20.6 Recunoaşteţi şi sunteţi de acord că fiecare membru al grupului de companii al căror părinte este Google va fi beneficiar terţă parte al Termenilor şi că aceste alte companii vor avea dreptul de a impune direct, şi a se baza pe, orice prevedere a Termenilor care le conferă lor un beneficiu (sau drepturi în favoarea lor). În afară de acestea, nicio altă persoană sau companie nu va fi beneficiar terţă parte al Termenilor.</p>
<p>20.7 Termenii, ca şi relaţia dvs. cu Google sub aceşti Termeni, vor fi guvernaţi de către legea Engleză. Dvs. şi Google sunteţi de acord să vă supuneţi deciziei exclusive a instanţelor de judecată ale Angliei pentru a rezolva orice problemă legală ce decurge din Termeni. Cu toate acestea, sunteţi de acord că Google va avea totuşi permisiunea de a solicita compensaţii obligatorii (sau un tip echivalent de rezolvare legală urgentă) în orice jurisdicţie.</p>
<p>15 august 2008</p>


</body>
</html>

