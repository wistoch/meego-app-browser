<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Termeni şi condiţii Google Chrome</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Termeni şi condiţii Google Chrome</h2>
<p>Aceşti Termeni şi condiţii se aplică versiunii de cod executabil a Google Chrome. Codul sursă pentru Google Chrome este disponibil gratuit, în baza acordurilor de licenţiere pentru software open source, la adresa http://code.google.com/chromium/terms.html.</p>
<p><strong>1. Relaţia dvs. cu Google</strong></p>
<p>1.1 Utilizarea de către dvs. a produselor, software-ului, serviciilor şi a site-urilor web Google (numite colectiv „Servicii” în acest document şi excluzând orice servicii furnizate dvs. de către Google printr-un acord scris separat) este supusă termenilor unui acord legal între dvs. şi Google. „Google” înseamnă Google Inc., al cărui sediu principal este în 1600 Amphitheatre Parkway, Mountain View, CA 94043, Statele Unite ale Americii. Acest document explică modul în care este realizat acordul şi stabileşte o parte dintre termenii acordului.</p>
<p>1.2 Dacă nu se stabileşte altfel în scris cu Google, acordul dintre dvs. şi Google va include întotdeauna cel puţin termenii şi condiţiile stabilite în acest document. Aceştia vor fi numiţi mai jos „Termeni universali”. Licenţele pentru software open source pentru codul sursă Google Chrome constituie acorduri scrise separate. În măsura în care licenţele pentru software open source înlocuiesc în mod explicit aceşti Termeni universali, licenţele open source guvernează acordul dvs. cu Google pentru utilizarea Google Chrome sau a componentelor specifice incluse ale acestuia.</p>
<p>1.3 Acordul dvs. cu Google va include, de asemenea, pe lângă Termenii universali, termenii tuturor Notificărilor legale aplicabile Serviciilor. Toţi aceşti termeni sunt numiţi mai jos „Termeni adiţionali”. Acolo unde Termenii adiţionali se aplică unui Serviciu, îi veţi putea citi fie în cadrul, fie prin utilizarea acelui Serviciu.</p>
<p>1.4 Termenii universali, împreună cu Termenii adiţionali, formează un acord legal obligatoriu între dvs. şi Google referitor la utilizarea de către dvs. a Serviciilor. Este important să acordaţi timpul necesar pentru a-i citi cu atenţie. În mod colectiv, acest acord legal este numit mai jos „Termenii”.</p>
<p>1.5 Dacă există vreo contradicţie între ceea ce este cuprins în Termenii adiţionali şi ceea ce conţin Termenii universali, atunci Termenii adiţionali vor avea prioritate privind acel Serviciu.</p>
<p><strong>2. Acceptarea Termenilor</strong></p>
<p>2.1 Pentru a utiliza Serviciile, trebuie să fiţi mai întâi de acord cu Termenii. Nu puteţi utiliza Serviciile dacă nu acceptaţi Termenii.</p>
<p>2.2 Puteţi accepta Termenii:</p>
<p>(A) făcând clic pentru a accepta sau a fi de acord cu Termenii, când această opţiune vă este pusă la dispoziţie de către Google în interfaţa de utilizare pentru orice Serviciu; sau</p>
<p>(B) utilizând efectiv Serviciile. În acest caz, înţelegeţi şi sunteţi de acord că Google va considera utilizarea de către dvs. a Serviciilor ca fiind o acceptare a Termenilor începând din acel moment.</p>
<p><strong>3. Limba în care sunt prezentaţi Termenii</strong></p>
<p>3.1 În cazul în care Google v-a furnizat o traducere a versiunii în limba engleză a Termenilor, sunteţi de acord că traducerea vă este oferită numai ca o facilitate şi că versiunile în limba engleză ale Termenilor sunt cele care vor sta la baza relaţiei dvs. cu Google.</p>
<p>3.2 Dacă există vreo contradicţie între ceea ce este cuprins în versiunea în limba engleză a Termenilor şi ceea ce conţine traducerea, atunci va fi luată în considerare versiunea în limba engleză.</p>
<p><strong>4. Furnizarea Serviciilor de către Google</strong></p>
<p>4.1 Google are filiale şi entităţi juridice afiliate în întreaga lume („Filiale şi Afiliaţi”). În unele cazuri, aceste companii vă vor furniza Serviciile în numele companiei Google. Luaţi cunoştinţă şi sunteţi de acord că Filialele şi Afiliaţii vor avea dreptul să vă furnizeze Serviciile.</p>
<p>4.2 Google se inovează în mod constant pentru a furniza cea mai bună experienţă posibilă utilizatorilor săi. Luaţi cunoştinţă şi sunteţi de acord că forma şi natura Serviciilor pe care le furnizează Google se pot schimba uneori, fără o notificare prealabilă pentru dvs.</p>
<p>4.3 Ca parte a acestui proces continuu de inovaţie, recunoaşteţi şi sunteţi de acord că Google poate opri (permanent sau temporar) furnizarea Serviciilor (sau a oricăror facilităţi din cadrul Serviciilor), pentru dvs. sau pentru utilizatori în general, la libera alegere a Google, fără o notificare prealabilă pentru dvs. Puteţi înceta utilizarea Serviciilor în orice moment. Nu este necesar să informaţi explicit Google atunci când încetaţi utilizarea Serviciilor.</p>
<p>4.4 Luaţi cunoştinţă şi sunteţi de acord că, dacă Google dezactivează accesul la contul dvs., puteţi fi împiedicat să accesaţi Serviciile, detaliile contului dvs. şi orice fişiere sau alt conţinut din cont.</p>
<p><strong>5. Utilizarea Serviciilor de către dvs.</strong></p>
<p>5.1 Sunteţi de acord să utilizaţi Serviciile numai în scopurile permise (a) de Termeni şi (b) de toate legile sau reglementările în vigoare sau de toate practicile sau regulamentele acceptate în general în jurisdicţiile relevante (inclusiv legile referitoare la exportul de date sau software în şi din Statele Unite sau alte ţări relevante).</p>
<p>5.2 Sunteţi de acord să nu vă angajaţi în nicio activitate care interferează cu sau subminează Serviciile (sau serverele şi reţelele care sunt conectate la Servicii).</p>
<p>5.3 Dacă nu vi s-a permis în mod explicit să faceţi aceasta într-un acord separat cu Google, sunteţi de acord că nu veţi reproduce, duplica, copia, vinde, comercializa sau revinde Serviciile în niciun scop.</p>
<p>5.4 Sunteţi de acord că sunteţi singurul responsabil pentru (şi că Google nu are nicio responsabilitate faţă de dvs. sau faţă de orice terţă parte) orice încălcare a obligaţiilor dvs. ce derivă din Termeni şi pentru consecinţele (incluzând orice pierdere sau daună pe care o poate suferi Google) unei astfel de încălcări.</p>
<p><strong>6. Confidenţialitatea şi informaţiile dvs. personale</strong></p>
<p>6.1 Pentru informaţii despre practicile Google privind protecţia datelor, consultaţi Politica de confidenţialitate Google la http://www.google.ro/privacy.html. Această politică explică modul în care Google tratează informaţiile dvs. personale şi vă asigură confidenţialitatea atunci când utilizaţi Serviciile.</p>
<p>6.2 Sunteţi de acord cu utilizarea datelor dvs. în conformitate cu politicile de confidenţialitate Google.</p>
<p><strong>7. Conţinutul din Servicii</strong></p>
<p>7.1 Înţelegeţi că toate informaţiile (cum ar fi fişiere de date, text scris, software de computer, muzică, fişiere audio sau alte sunete, fotografii, videoclipuri sau alte imagini) la care puteţi avea acces ca parte a sau prin intermediul utilizării de către dvs. a Serviciilor constituie în totalitate responsabilitatea persoanei de la care a provenit respectivul conţinut. Toate aceste informaţii sunt numite mai jos „Conţinut.”</p>
<p>7.2 Trebuie să ştiţi că orice Conţinut prezentat dvs. ca parte a Serviciilor, incluzând, dar fără să se limiteze la, publicitate în Servicii şi Conţinut sponsorizat în cadrul Serviciilor poate fi protejat de drepturi de proprietate intelectuală care sunt deţinute de către sponsorii sau agenţii de publicitate care furnizează acel Conţinut pentru Google (sau de către alte persoane sau companii, în numele lor). Nu puteţi modifica, închiria, da în leasing, împrumuta, vinde, distribui sau crea lucrări derivate pe baza acestui Conţinut (în întregime sau în parte), decât dacă s-a precizat în mod expres de către Google sau de către proprietarii acelui Conţinut că puteţi face aceasta, într-un acord separat.</p>
<p>7.3 Google îşi rezervă dreptul (dar nu va avea nicio obligaţie) să verifice în prealabil, să analizeze, să semnaleze, să filtreze, să modifice, să refuze sau să elimine orice parte sau întregul Conţinut din orice Serviciu. Pentru unele dintre Servicii, Google poate furniza instrumente pentru a filtra conţinutul sexual explicit. Aceste instrumente includ setările pentru preferinţe de Căutare sigură (consultaţi http://www.google.ro/help/customize.html#safe). În plus, există servicii şi produse software disponibile în comerţ, care limitează accesul la materiale pe care le puteţi considera inacceptabile.</p>
<p>7.4 Înţelegeţi că, prin utilizarea Serviciilor, puteţi fi expus la un Conţinut pe care îl puteţi considera ofensator, indecent sau inacceptabil şi că, în această privinţă, utilizaţi Serviciile pe propriul dvs. risc.</p>
<p>7.5 Sunteţi de acord că sunteţi singurul responsabil pentru (şi că Google nu are nicio responsabilitate faţă de dvs. sau faţă de orice terţă parte) orice Conţinut pe care îl creaţi, transmiteţi sau expuneţi în timp ce utilizaţi Serviciile şi pentru consecinţele acţiunilor dvs. (inclusiv pentru orice pierdere sau daună pe care o poate suferi Google).</p>
<p><strong>8. Drepturi de proprietate</strong></p>
<p>8.1 Recunoaşteţi şi sunteţi de acord că Google (sau furnizorii de licenţă ai Google) deţine toate drepturile, titlul şi interesele legale pentru Servicii şi asupra acestora, inclusiv orice drepturi de proprietate intelectuală care subzistă în Servicii (indiferent dacă acele drepturi sunt sau nu înregistrate, indiferent unde pot exista acele drepturi în lume).</p>
<p>8.2 Dacă nu aţi stabilit altfel în scris cu Google, niciunul dintre aceşti Termeni nu vă acordă dreptul de a utiliza vreunul dintre numele comerciale, mărcile comerciale, mărcile de serviciu, siglele, numele de domeniu şi alte caracteristici de marcă distinctive ale Google.</p>
<p>8.3 Dacă vi s-a acordat un drept explicit de a utiliza oricare dintre aceste caracteristici de marcă într-un acord scris separat cu Google, atunci sunteţi de acord ca utilizarea de către dvs. a unor astfel de caracteristici să se facă cu respectarea acelui acord, a tuturor prevederilor aplicabile ale Termenilor şi a regulamentelor de utilizare a caracteristicilor de marcă Google în funcţie de actualizarea lor la anumite intervale de timp. Aceste regulamente pot fi consultate online la http://www.google.ro/permissions/guidelines.html (sau orice astfel de adresă URL pe care o poate furniza Google în acest scop din când în când).</p>
<p>8.4 Google recunoaşte şi este de acord că nu obţine niciun drept, titlu sau profit de la dvs. (sau de la furnizorii dvs. de licenţă ) prin aceşti Termeni sau din orice Conţinut pe care îl trimiteţi, postaţi, transmiteţi sau afişaţi în sau prin intermediul Serviciilor, inclusiv din orice drepturi de proprietate intelectuală care subzistă în acel Conţinut (indiferent dacă acele drepturi sunt sau nu înregistrate sau de locul unde acestea există în lume). Dacă nu aţi stabilit altfel în scris cu Google, sunteţi de acord că sunteţi responsabil pentru protejarea şi aplicarea acestor drepturi şi că Google nu este obligat să facă aceasta în numele dvs.</p>
<p>8.5 Sunteţi de acord că nu veţi înlătura, ascunde sau modifica nicio notă privind drepturile de proprietate (inclusiv notele privind drepturile de copiere şi de marcă comercială) care ar putea fi ataşate sau conţinute în cadrul Serviciilor.</p>
<p>8.6 Dacă nu aţi fost autorizat în mod explicit în scris de către Google să faceţi aceasta, sunteţi de acord că, utilizând Serviciile, nu veţi utiliza nicio marcă comercială, marcă de serviciu, nume comercial, siglă ale oricărei companii sau organizaţii într-un mod care ar putea să provoace, intenţionat sau neintenţionat, confuzie în privinţa proprietarului sau a utilizatorului autorizat al acelor mărci, nume sau sigle.</p>
<p><strong>9. Licenţa de la Google</strong></p>
<p>9.1 Google vă acordă o licenţă personală, valabilă oriunde în lume, gratuită, netransmisibilă şi neexclusivă pentru a utiliza software-ul furnizat dvs. de către Google ca parte a Serviciilor aşa cum vă sunt ele furnizate de către Google (numit mai jos „Software”). Această licenţă are unicul scop de a vă permite să utilizaţi şi să beneficiaţi de Servicii aşa cum sunt ele furnizate de către Google, în maniera permisă de Termeni.</p>
<p>9.2 În conformitate cu secţiunea 1.2, sunt interzise (atât dvs., cât şi oricărei alte persoane) copierea, modificarea, crearea unei lucrări derivate din, descoperirea principiilor tehnologice prin analiză, dezasamblarea sau încercarea de orice fel de extragere a codului sursă al Software-ului sau a oricărei părţi din el, dacă acest lucru nu este permis sau solicitat prin lege în mod explicit sau dacă nu vi s-a permis aceasta în mod expres de către Google, în scris.</p>
<p>9.3 În conformitate cu secţiunea 1.2, dacă Google nu v-a acordat permisiunea expresă în scris să faceţi aceasta, nu aveţi voie să transmiteţi (sau să acordaţi o sublicenţă pentru) drepturile dvs. de a utiliza Software-ul, să acordaţi o garanţie financiară pe baza sau asupra drepturilor dvs. de a utiliza Software-ul sau să transferaţi în alt mod nicio parte a drepturilor dvs. de a utiliza Software-ul.</p>
<p><strong>10. Licenţa de conţinut de la dvs.</strong></p>
<p>10.1 Dvs. păstraţi drepturile de copiere şi orice alte drepturi pe care le deţineţi deja asupra Conţinutului pe care îl trimiteţi, postaţi sau afişaţi în cadrul sau prin intermediul Serviciilor.</p>
<p><strong>11. Actualizări de software</strong></p>
<p>11.1 Din când în când, Software-ul pe care îl utilizaţi poate descărca şi instala automat actualizări de la Google. Aceste actualizări sunt proiectate să îmbunătăţească, să extindă şi să dezvolte mai departe Serviciile şi pot lua forma unor soluţionări de defecţiuni, funcţii îmbunătăţite, module noi de software şi versiuni complet noi. Sunteţi de acord să primiţi astfel de actualizări (şi să permiteţi companiei Google să vi le ofere) ca parte a utilizării de către dvs. a Serviciilor.</p>
<p><strong>12. Terminarea relaţiei dvs. cu Google</strong></p>
<p>12.1 Termenii vor continua să se aplice până la renunţarea de către dvs. sau de către Google, după cum se stabileşte mai jos.</p>
<p>12.2 Google poate, în orice moment, să renunţe la acordul său legal cu dvs. dacă:</p>
<p>(A) aţi încălcat una dintre prevederile Termenilor (sau aţi acţionat într-o manieră care arată clar că nu intenţionaţi sau nu sunteţi capabil să respectaţi prevederile Termenilor); sau</p>
<p>(B) companiei Google i se solicită să facă acest lucru prin lege (de exemplu, acolo unde furnizarea Serviciilor pentru dvs. este sau devine ilegală); sau</p>
<p>(C) partenerul împreună cu care Google v-a oferit Serviciile a terminat relaţia sa cu Google sau a încetat să vă ofere Serviciile; sau</p>
<p>(D) Google renunţă la furnizarea Serviciilor pentru utilizatorii din ţara dvs. de reşedinţă sau din care utilizaţi serviciul; sau</p>
<p>(E) furnizarea Serviciilor pentru dvs. de către Google nu mai este viabilă, în opinia Google, din punct de vedere comercial.</p>
<p>12.3 Nimic din această Secţiune nu va afecta drepturile Google în ceea ce priveşte furnizarea Serviciilor prevăzute în Secţiunea 4 a Termenilor.</p>
<p>12.4 Când valabilitatea acestor Termeni încetează, toate drepturile legale, obligaţiile şi răspunderile de care dvs. şi Google aţi beneficiat, la care aţi fost supuşi (sau care s-au acumulat în timp ce Termenii erau în vigoare) sau care sunt stabiliţi să continue pe termen nedefinit, vor fi neafectate de această încetare, iar prevederile paragrafului 19.7 vor continua să se aplice acestor drepturi, obligaţii şi răspunderi pe termen nedefinit.</p>
<p><strong>13. EXCLUDEREA GARANŢIILOR</strong></p>
<p>13.1 NIMIC DIN ACEŞTI TERMENI, INCLUSIV SECŢIUNILE 13 ŞI 14, NU VA EXCLUDE SAU LIMITA RĂSPUNDEREA GOOGLE PENTRU PIERDERI CARE NU POT FI EXCLUSE SAU LIMITATE LEGAL PRINTR-O LEGE APLICABILĂ. UNELE JURISDICŢII NU PERMIT EXCLUDEREA ANUMITOR GARANŢII SAU CONDIŢII SAU LIMITAREA SAU EXCLUDEREA RESPONSABILITĂŢII PENTRU PIERDERI SAU PAGUBE PROVOCATE PRIN NEGLIJENŢĂ, ÎNCĂLCAREA CONTRACTULUI SAU A TERMENILOR IMPLICIŢI SAU PENTRU PAGUBE ACCIDENTALE SAU DERIVATE. ÎN CONSECINŢĂ, VI SE VOR APLICA NUMAI LIMITĂRILE CARE SUNT LEGALE ÎN JURISDICŢIA DVS. ŞI RĂSPUNDEREA NOASTRĂ VA FI LIMITATĂ ÎN MĂSURA MAXIMĂ PERMISĂ DE LEGE ÎN ACEASTĂ JURISDICŢIE.</p>
<p>13.2 ÎNŢELEGEŢI ŞI SUNTEŢI DE ACORD CĂ UTILIZAREA DE CĂTRE DVS. A SERVICIILOR SE FACE PE PROPRIUL DVS. RISC ŞI CĂ SERVICIILE SUNT FURNIZATE „CA ATARE” ŞI „ÎN MĂSURA ÎN CARE SUNT DISPONIBILE”.</p>
<p>13.3 ÎN SPECIAL, GOOGLE, FILIALELE ŞI AFILIAŢII, CA ŞI FURNIZORII LOR DE LICENŢĂ, NU DECLARĂ SAU GARANTEAZĂ CĂ:</p>
<p>(A) UTILIZAREA DE CĂTRE DVS. A SERVICIILOR VA ÎNTRUNI CERINŢELE DVS.,</p>
<p>(B) UTILIZAREA DE CĂTRE DVS. A SERVICIILOR VA FI NEÎNTRERUPTĂ, PROMPTĂ, SIGURĂ SAU FĂRĂ ERORI,</p>
<p>(C) TOATE INFORMAŢIILE OBŢINUTE DE CĂTRE DVS. CA REZULTAT AL UTILIZĂRII DE CĂTRE DVS. A SERVICIILOR VOR FI EXACTE SAU CREDIBILE ŞI</p>
<p>(D) CĂ DEFECTELE DE OPERARE SAU FUNCŢIONALITATE ALE ORICĂRUI SOFTWARE FURNIZAT DVS. CA PARTE A SERVICIILOR VOR FI CORECTATE.</p>
<p>13.4 ORICE MATERIAL DESCĂRCAT SAU OBŢINUT ÎN ALT MOD PRIN UTILIZAREA SERVICIILOR SE FACE LA PROPRIA DVS. ALEGERE ŞI PE RISCUL DVS. ŞI DVS. VEŢI FI SINGURUL RESPONSABIL PENTRU ORICE DAUNĂ ADUSĂ SISTEMULUI COMPUTERULUI DVS. SAU ALTUI DISPOZITIV SAU PENTRU ORICE PIERDERE DE DATE CARE REZULTĂ DIN DESCĂRCAREA UNUI ASTFEL DE MATERIAL.</p>
<p>13.5 NICIUN SFAT SAU NICIUN FEL DE INFORMAŢIE, FIE EA ORALĂ SAU SCRISĂ, OBŢINUTE DE CĂTRE DVS. DE LA GOOGLE SAU PRIN INTERMEDIUL SAU DIN SERVICII NU VA CONSTITUI NICIO GARANŢIE CARE NU A FOST PRECIZATĂ ÎN MOD EXPLICIT ÎN TERMENI.</p>
<p>13.6 ÎN CONTINUARE, GOOGLE DECLINĂ ÎN MOD EXPLICIT TOATE GARANŢIILE ŞI CONDIŢIILE DE ORICE FEL, FIE ELE EXPLICITE SAU IMPLICITE, INCLUZÂND, DAR FĂRĂ A SE LIMITA LA, GARANŢIILE ŞI CONDIŢIILE IMPLICITE DE COMERCIALIZARE, ALINIEREA LA UN ANUMIT SCOP ŞI NEÎNCĂLCAREA DREPTURILOR DE PROPRIETATE.</p>
<p><strong>14. LIMITAREA RĂSPUNDERII</strong></p>
<p>14.1 SUB REZERVA PREVEDERILOR GENERALE DE LA PARAGRAFUL 13.1 DE MAI SUS, ÎNŢELEGEŢI ŞI CONFIRMAŢI ÎN MOD EXPRES CĂ GOOGLE, FILIALELE ŞI AFILIAŢII SĂI, PRECUM ŞI FURNIZORII LOR DE LICENŢĂ, NU VOR FI RĂSPUNZĂTORI FAŢĂ DE DVS. PENTRU:</p>
<p>(A) NICIUN FEL DE PAGUBE DIRECTE, INDIRECTE, ACCIDENTALE, SPECIALE, DERIVATE SAU EXEMPLARE CARE POT FI SUFERITE DE DVS., INDIFERENT DE CAUZĂ ŞI DE ORICE TEORIE A RĂSPUNDERII. ACEASTA VA INCLUDE, DAR NU SE VA LIMITA LA, ORICE PIERDERE DE PROFIT (SUFERITĂ DIRECT SAU INDIRECT), ORICE PIERDERE DE FOND COMERCIAL SAU REPUTAŢIE ÎN AFACERI SAU ORICE PIERDERE DE DATE SUFERITĂ, PRECUM ŞI COSTUL PROCURĂRII DE BUNURI ŞI SERVICII SUBSTITUENTE SAU ALTE PIERDERI INTANGIBILE;</p>
<p>(B) ORICE PIERDERE SAU PAGUBĂ CARE POATE FI SUFERITĂ DE DVS., INCLUSIV, DAR FĂRĂ A SE LIMITA LA, CÂND SURVIN CA URMARE A:</p>
<p>(I) ORICĂREI ÎNCREDERI ACORDATE DE DVS. COMPLETITUDINII, EXACTITĂŢII SAU EXISTENŢEI UNUI ANUNŢ SAU CA REZULTAT AL UNEI RELAŢII DE TRANZACŢII ÎNTRE DVS. ŞI UN AGENT DE PUBLICITATE SAU SPONSOR ALE CĂRUI ANUNŢURI APAR ÎN SERVICII;</p>
<p>(II) ORICĂROR MODIFICĂRI PE CARE LE POATE FACE GOOGLE ASUPRA SERVICIILOR SAU DATORITĂ ORICĂREI ÎNCETĂRI PERMANENTE SAU TEMPORARE ÎN FURNIZAREA SERVICIILOR (SAU A ORICĂROR FUNCŢII DIN CADRUL SERVICIILOR);</p>
<p>(III) ŞTERGERII, DETERIORĂRII SAU NEREUŞITEI DE A STOCA A ORICĂRUI CONŢINUT SAU A ORICĂROR DATE DE COMUNICARE PĂSTRATE SAU TRANSMISE DE DVS. SAU PRIN UTILIZAREA DE CĂTRE DVS. A SERVICIILOR;</p>
<p>(IV) NEREUŞITEI DVS. DE A FURNIZA INFORMAŢII CORECTE DE CONT PENTRU GOOGLE;</p>
<p>(V) NEREUŞITEI DVS. DE A PĂSTRA PAROLA ŞI DETALIILE DE CONT SIGURE ŞI CONFIDENŢIALE;</p>
<p>14.2 LIMITĂRILE RĂSPUNDERII GOOGLE FAŢĂ DE DVS. DIN PARAGRAFUL 14.1 DE MAI SUS SE VOR APLICA INDIFERENT DACĂ GOOGLE A FOST SAU NU AVERTIZAT SAU DACĂ A FOST CONŞTIENT DE POSIBILITATEA UNOR ASEMENEA PIERDERI.</p>
<p><strong>15. Politici privind dreptul de autor şi marca comercială</strong></p>
<p>15.1 Politica Google este aceea de a răspunde la înştiinţări privind presupuse încălcări ale dreptului de autor care sunt compatibile cu legea internaţională aplicabilă privind proprietatea intelectuală (incluzând, în Statele Unite ale Americii, Digital Millennium Copyright Act) şi de a închide conturile celor care încalcă în mod repetat acest drept. Detalii despre politica Google pot fi găsite la http://www.google.ro/dmca.html.</p>
<p>15.2 În ceea ce priveşte afacerea sa de publicitate, Google urmează o procedură cu privire la plângerile în legătură cu marca comercială ale cărei detalii pot fi găsite la http://www.google.ro/tm_complaint.html.</p>
<p><strong>16. Publicitate</strong></p>
<p>16.1 Unele dintre Servicii sunt susţinute prin venit din publicitate şi pot afişa anunţuri şi promoţii. Aceste anunţuri pot fi afişate în funcţie de conţinutul informaţiilor stocate în Servicii, de interogările efectuate prin intermediul Serviciilor sau de alte informaţii.</p>
<p>16.2 Maniera, modul şi aria de acoperire a publicităţii Google în cadrul Serviciilor sunt supuse modificării fără ca dvs. să fiţi înştiinţat în mod expres.</p>
<p>16.3 Luând în considerare faptul că Google vă permite accesul la Servicii şi utilizarea lor, sunteţi de acord ca Google să plaseze astfel de publicitate în cadrul Serviciilor.</p>
<p><strong>17. Alt conţinut</strong></p>
<p>17.1 Serviciile pot include hyperlinkuri spre alte site-uri web, alt conţinut sau alte resurse. Este posibil ca Google să nu aibă niciun control asupra niciunui site web şi asupra niciunei resurse furnizate de către companii sau persoane, altele decât Google.</p>
<p>17.2 Luaţi cunoştinţă şi sunteţi de acord că Google nu este responsabil pentru disponibilitatea niciunor asemenea site-uri sau resurse externe şi nu susţine niciun anunţ, produs sau alte materiale de pe sau disponibile prin astfel de site-uri web sau resurse.</p>
<p>17.3 Luaţi cunoştinţă şi sunteţi de acord că Google nu este răspunzător pentru nicio pierdere sau daună care poate apărea pentru dvs. ca rezultat al disponibilităţii acelor site-uri sau resurse externe ori ca rezultat al încrederii acordate de dvs. caracterului integral, exactităţii sau existenţei unui anunţ, produs ori a altor materiale din sau disponibile prin astfel de site-uri web sau resurse.</p>
<p><strong>18. Modificări ale Termenilor</strong></p>
<p>18.1 Din când în când, Google poate aduce modificări Termenilor universali sau Termenilor adiţionali. Atunci când au loc aceste modificări, Google vă pune la dispoziţie o nouă copie a Termenilor universali la http://www.google.com/accounts/TOS?hl=rol&loc=RO şi orice noi Termeni adiţionali vă vor fi puşi la dispoziţie în cadrul sau prin intermediul Serviciilor afectate.</p>
<p>18.2 Înţelegeţi şi sunteţi de acord că, dacă utilizaţi Serviciile după data la care Termenii universali sau Termenii adiţionali s-au modificat, Google va trata utilizarea lor de către dvs. ca acceptare a Termenilor universali sau a Termenilor adiţionali actualizaţi.</p>
<p><strong>19. Termeni legali generali</strong></p>
<p>19.1 Uneori, când utilizaţi Serviciile, puteţi (ca rezultat al sau în legătură cu utilizarea de către dvs. a Serviciilor) utiliza un serviciu sau descărca un element de software sau cumpăra bunuri care sunt furnizate de o altă persoană sau companie. Utilizarea de către dvs. a acestor alte servicii, programe software sau bunuri poate fi supusă unor termeni separaţi între dvs. şi compania sau persoana implicată. În acest caz, Termenii nu afectează relaţia dvs. legală cu aceste alte companii sau persoane individuale.</p>
<p>19.2 Termenii constituie întregul acord legal dintre dvs. şi Google şi guvernează utilizarea de către dvs. a Serviciilor (dar excluzând orice servicii pe care Google vi le poate furniza în cadrul un acord separat scris) şi înlocuiesc complet orice acorduri anterioare între dvs. şi Google privind Serviciile.</p>
<p>19.3 Sunteţi de acord ca Google să vă trimită înştiinţări, inclusiv cele privind modificările aduse Termenilor, prin e-mail, poştă sau prin postări în cadrul Serviciilor.</p>
<p>19.4 Sunteţi de acord că, dacă Google nu exercită sau nu impune niciun drept ori remediu legal sau care este conţinut în Termeni (sau de care Google beneficiază conform oricărei legi în vigoare), aceasta nu va fi considerată o renunţare formală la drepturile Google şi că acele drepturi sau remedii vor fi în continuare valabile pentru Google.</p>
<p>19.5 Dacă o instanţă de judecată care are competenţa de a decide în această privinţă hotărăşte că o prevedere a acestor Termeni nu este valabilă, atunci acea prevedere va fi eliminată din Termeni fără a afecta restul Termenilor. Prevederile rămase ale Termenilor vor continua să fie valabile şi executorii.</p>
<p>19.6 Recunoaşteţi şi sunteţi de acord că fiecare membru al grupului de companii a căror companie-mamă este Google va fi beneficiar terţă parte al Termenilor şi că aceste alte companii vor avea dreptul de a impune direct şi de a se baza pe orice prevedere a Termenilor care le conferă un beneficiu (sau drepturi în favoarea lor). În afară de acestea, nicio altă persoană sau companie nu va fi beneficiar terţă parte al Termenilor.</p>
<p>19.7 Termenii şi relaţia dvs. cu Google conform acestor Termeni vor fi guvernate de legile statului California, fără a ţine cont de prevederile privind conflictul legilor. Dvs. şi Google sunteţi de acord să vă supuneţi deciziei exclusive a instanţelor de judecată din districtul Santa Clara, California, pentru a rezolva orice problemă legală ce decurge din Termeni. Cu toate acestea, sunteţi de acord că Google va avea permisiunea de a solicita compensaţii obligatorii (sau un tip echivalent de rezolvare legală urgentă) în orice jurisdicţie.</p>
<p><strong>20. Termeni adiţionali pentru Extensii ale Google Chrome</strong></p>
<p>20.1 Termenii prezentaţi în această secţiune se aplică dacă instalaţi extensii la copia dvs. Google Chrome. Extensiile sunt programe software de dimensiuni mici, dezvoltate de către Google sau de către terţe părţi, care pot modifica sau îmbunătăţi funcţionalitatea Google Chrome. Extensiile pot avea privilegii mai mari de a accesa browserul sau computerul dvs. decât paginile web obişnuite, inclusiv capacitatea de a citi şi a modifica datele dvs. personale.</p>
<p>20.2 Din când în când, Google Chrome poate verifica pe serverele aflate la distanţă (găzduite de Google sau de terţe părţi) dacă există actualizări disponibile pentru extensii, aici fiind incluse, fără a se limita la, soluţionări ale unor defecţiuni sau o funcţionalitate îmbunătăţită. Sunteţi de acord că astfel de utilizări vor fi solicitate, descărcate şi instalate în mod automat fără ca dvs. să primiţi înştiinţări suplimentare.</p>
<p>20.3 Din când în când, Google poate descoperi o extensie care încalcă termenii Google pentru dezvoltatori sau alte acorduri legale, legi, reglementări sau politici. Google Chrome va descărca periodic o listă de astfel de extensii de pe serverele Google. Sunteţi de acord că Google poate, la alegerea sa, să dezactiveze sau să elimine de la distanţă orice extensie de acest tip din sistemele utilizatorilor. </p>
<p>20 octombrie 2009</p>
</body>
</html>
