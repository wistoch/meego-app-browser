<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome – Zmluvné podmienky</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Google Chrome – Zmluvné podmienky</h2>
<p>Tieto Zmluvné podmienky sa týkajú verzie spustiteľného kódu aplikácie Google Chrome. Zdrojový kód aplikácie Google Chrome je k dispozícii bezplatne na základe dohody o poskytnutí licencie na softvér s otvoreným zdrojovým kódom na adrese http://code.google.com/chromium/terms.html.</p>
<p><strong>1. Váš vzťah so spoločnosťou Google</strong></p>
<p>1.1 Vaše využívanie produktov, softvéru, služieb a webových stránok spoločnosti Google (v tomto dokumente súhrnne označovaných ako Služby a nezahŕňajúcich služby, ktoré vám spoločnosť Google poskytuje na základe samostatnej písomnej dohody) podlieha podmienkam právnej dohody medzi vami a spoločnosťou Google. Označenie Google predstavuje spoločnosť Google Inc. so sídlom na adrese 1600 Amphitheatre Parkway, Mountain View, CA 94043, Spojené štáty americké. Tento dokument vysvetľuje vytvorenie tejto dohody a stanovuje niektoré podmienky tejto dohody.</p>
<p>1.2 Pokiaľ nie je so spoločnosťou Google písomne dohodnuté inak, vaša dohoda so spoločnosťou Google bude vždy zahŕňať aspoň zmluvné podmienky stanovené v tomto dokumente. Tieto sú ďalej označované ako Všeobecné zmluvné podmienky. Oprávnenia pre softvér s otvoreným zdrojovým kódom pre zdrojový kód programu Google Chrome tvoria samostatné písomné dohody. Vaša zmluva so spoločnosťou Google na používanie programu Google Chrome alebo konkrétnych zahrnutých súčastí programu Google Chrome sa bude riadiť licenciami na softvér s otvoreným zdrojovým kódom v takom obmedzenom rozsahu, v akom tieto licencie na softvér s otvoreným zdrojovým kódom nahrádzajú tieto Všeobecné zmluvné podmienky.</p>
<p>1.3 Vaša dohoda so spoločnosťou Google bude okrem Všeobecných zmluvných podmienok zahŕňať tiež zmluvné podmienky obsiahnuté v akýchkoľvek právnych vyhláseniach vzťahujúcich sa na Služby. Všetky tieto podmienky sú ďalej označované ako Ďalšie zmluvné podmienky. V prípadoch, keď sa na určitú Službu budú vzťahovať Ďalšie zmluvné podmienky, si tieto podmienky budete môcť prečítať buď v rámci danej Služby, alebo počas jej používania.</p>
<p>1.4 Všeobecné zmluvné podmienky spolu s Ďalšími zmluvnými podmienkami tvoria právne záväznú dohodu medzi vami a spoločnosťou Google vo vzťahu k vášmu využívaniu Služieb. Je dôležité, aby ste si ich dôkladne preštudovali. Súhrnne je táto právna dohoda ďalej označovaná ako Zmluvné podmienky.</p>
<p>1.5 Ak dôjde k akémukoľvek rozporu medzi znením Ďalších zmluvných podmienok a znením Všeobecných zmluvných podmienok, potom sú Ďalšie zmluvné podmienky vo vzťahu k danej Službe nadradené.</p>
<p><strong>2. Súhlas so Zmluvnými podmienkami</strong></p>
<p>2.1 Ak chcete využívať Služby, musíte najprv súhlasiť so Zmluvnými podmienkami. Služby nemôžete využívať, pokiaľ nevyjadríte svoj súhlas so Zmluvnými podmienkami.</p>
<p>2.2 Súhlas so Zmluvnými podmienkami môžete vyjadriť takto:</p>
<p>(A) kliknutím na tlačidlo na prijatie Zmluvných podmienok, ak je táto možnosť sprístupnená spoločnosťou Google v používateľskom rozhraní akejkoľvek Služby; alebo</p>
<p>(B) samotným použitím Služby. V tomto prípade beriete na vedomie a súhlasíte s tým, že spoločnosť Google bude od tohto okamihu považovať vaše používanie Služieb za súhlas so Zmluvnými podmienkami.</p>
<p><strong>3. Jazyk Zmluvných podmienok</strong></p>
<p>3.1 Tam, kde vám spoločnosť Google poskytla preklad verzie Zmluvných podmienok v anglickom jazyku, súhlasíte s tým, že tento preklad je poskytnutý len pre vaše pohodlie a že váš vzťah so spoločnosťou Google sa bude riadiť podľa verzií Zmluvných podmienok v anglickom jazyku.</p>
<p>3.2 Ak dôjde k akémukoľvek rozporu medzi znením Zmluvných podmienok v anglickom jazyku a znením ich prekladu, rozhodujúca je verzia v anglickom jazyku.</p>
<p><strong>4. Poskytovanie Služieb spoločnosťou Google</strong></p>
<p>4.1 Spoločnosť Google má svoje pobočky a pridružené právnické osoby po celom svete (Pobočky a pridružené spoločnosti). Tieto spoločnosti vám niekedy budú poskytovať Služby v zastúpení spoločnosti Google. Beriete na vedomie a súhlasíte s tým, že Pobočky a pridružené spoločnosti majú oprávnenie vám poskytovať Služby.</p>
<p>4.2 Spoločnosť Google sa neustále zdokonaľuje, aby svojim používateľom poskytovala čo najlepšie služby. Beriete na vedomie a súhlasíte s tým, že forma a povaha Služieb poskytovaných spoločnosťou Google sa môže priebežne meniť bez predchádzajúceho upozornenia.</p>
<p>4.3 Beriete na vedomie a súhlasíte s tým, že v rámci tohto neustáleho zdokonaľovania môže spoločnosť Google ukončiť (trvalo alebo dočasne) poskytovanie Služieb (alebo akýchkoľvek funkcií Služieb) vám alebo používateľom všeobecne, a to na základe vlastného rozhodnutia spoločnosti Google a bez predchádzajúceho upozornenia. Používanie Služieb môžete kedykoľvek ukončiť. O ukončení používania Služieb nemusíte spoločnosť Google výslovne informovať.</p>
<p>4.4 Beriete na vedomie a súhlasíte s tým, že ak spoločnosť Google zakáže prístup do vášho účtu, môžete mať zamedzený prístup k Službám, údajom vášho účtu alebo akýmkoľvek súborom alebo inému obsahu, ktorý je obsiahnutý vo vašom účte.</p>
<p><strong>5. Vaše využívanie Služieb</strong></p>
<p>5.1 Súhlasíte s tým, že budete využívať Služby len na účely, ktoré sú povolené (a) Zmluvnými podmienkami a (b) platnými zákonmi, smernicami alebo všeobecne záväznými predpismi alebo pokynmi príslušných jurisdikcií (vrátane zákonov upravujúcich export údajov alebo softvéru z alebo do USA alebo ďalších relevantných krajín).</p>
<p>5.2 Súhlasíte s tým, že sa nebudete zapájať do akejkoľvek činnosti, ktorá bude ovplyvňovať alebo narušovať Služby (alebo servery a siete, ktoré sú pripojené k Službám).</p>
<p>5.3 Súhlasíte s tým, že nebudete reprodukovať, duplikovať, kopírovať, predávať, vymieňať alebo ďalej predávať Služby na akýkoľvek účel, pokiaľ vám to nebolo konkrétne povolené samostatnou dohodou so spoločnosťou Google.</p>
<p>5.4 Súhlasíte, že nesiete plnú zodpovednosť (a že spoločnosť Google nemá žiadnu zodpovednosť voči vám ani akejkoľvek tretej strane) za akékoľvek porušenie vašich povinností plynúcich zo Zmluvných podmienok a za dôsledky akéhokoľvek takého porušenia (vrátane akejkoľvek straty alebo škody, ktorú môže spoločnosť Google utrpieť).</p>
<p><strong>6. Ochrana osobných údajov a súkromie</strong></p>
<p>6.1 Informácie o našich postupoch ochrany údajov nájdete v pravidlách ochrany osobných údajov spoločnosti Google na stránke http://www.google.sk/privacy.html. Tieto pravidlá popisujú, akým spôsobom spoločnosť Google uchováva osobné údaje a chráni vaše súkromie pri používaní Služieb.</p>
<p>6.2 Súhlasíte s používaním vašich osobných údajov v súlade s pravidlami ochrany osobných údajov spoločnosti Google.</p>
<p><strong>7. Obsah v Službách</strong></p>
<p>7.1 Beriete na vedomie, že za všetky informácie (napr. súbory s údajmi, písaný text, počítačový softvér, hudba, zvukové súbory alebo iné zvuky, fotografie, videá alebo iné obrázky), ku ktorým môžete mať prístup v rámci Služieb alebo prostredníctvom ich používania, je plne zodpovedná osoba, od ktorej tento obsah pochádza. Všetky takéto informácie sú ďalej označované ako Obsah.</p>
<p>7.2 Mali by ste si byť vedomí, že Obsah, ktorý je vám prezentovaný ako súčasť Služieb, vrátane (ale nie výlučne) reklám v Službách a sponzorovaného Obsahu v Službách, môže byť chránený zákonmi na ochranu duševného vlastníctva, ktoré vlastnia sponzori alebo inzerenti, ktorí poskytli tento Obsah spoločnosti Google (alebo inými osobami alebo spoločnosťami v ich zastúpení). Nesmiete upravovať, najímať, prenajímať, zapožičiavať, predávať, šíriť ani vytvárať odvodené diela založené na tomto Obsahu (ako celku alebo jeho časti), pokiaľ na to nemáte výslovné povolenie od spoločnosti Google alebo od vlastníkov tohto Obsahu v samostatnej dohode.</p>
<p>7.3 Spoločnosť Google si vyhradzuje právo (ale nemá žiadnu povinnosť) na náhľad, posúdenie, ohodnotenie, filtrovanie, úpravu, zamietnutie alebo odstránenie akéhokoľvek alebo všetkých Obsahov z akejkoľvek Služby. Pre niektoré zo Služieb môže spoločnosť Google poskytovať nástroje na filtrovanie explicitného sexuálneho obsahu. Tieto nástroje zahŕňajú nastavenia predvolieb funkcie SafeSearch (viac informácií nájdete na stránke http://www.google.sk/help/customize.html#safe). Navyše existujú komerčne dostupné služby a softvér na obmedzenie prístupu k materiálom, ktoré môžete považovať za problematické.</p>
<p>7.4 Beriete na vedomie, že využívaním Služieb sa môžete dostať do styku s Obsahom, ktorý môžete považovať za urážlivý, neslušný alebo problematický, a že v tomto smere využívate Služby na vlastné riziko.</p>
<p>7.5 Súhlasíte s tým, že nesiete plnú zodpovednosť (a že spoločnosť Google nemá žiadnu zodpovednosť voči vám ani akejkoľvek tretej strane) za akýkoľvek Obsah, ktorý vytvoríte, prenesiete alebo zobrazíte počas využívania Služieb, a za dôsledky takého konania (vrátane akejkoľvek straty alebo škody, ktorú môže spoločnosť Google utrpieť).</p>
<p><strong>8. Vlastnícke práva</strong></p>
<p>8.1 Beriete na vedomie a súhlasíte s tým, že spoločnosť Google (alebo poskytovatelia licencie spoločnosti Google) vlastní zákonné právo, právny nárok a podiel v Službách, vrátane akýchkoľvek práv duševného vlastníctva, ktoré existujú v Službách (či už sú, alebo nie sú tieto práva registrované, a kdekoľvek vo svete tieto práva existujú).</p>
<p>8.2 Pokiaľ ste sa so spoločnosťou Google písomne nedohodli inak, žiadna časť Zmluvných podmienok vám nedáva právo na používanie akýchkoľvek obchodných názvov, ochranných a servisných známok, log, názvov domén a ďalších charakteristických ochranných znakov spoločnosti Google.</p>
<p>8.3 Ak ste dostali výslovné právo na používanie akejkoľvek z týchto ochranných značiek prostredníctvom samostatnej písomnej dohody so spoločnosťou Google, súhlasíte s tým, že vaše používanie týchto znakov bude v súlade s touto dohodou, všetkými platnými podmienkami v Zmluvných podmienkach a pokynmi na používanie ochranných značiek spoločnosti Google, ktoré sa priebežne aktualizujú. Tieto pokyny si môžete prečítať online na stránke http://www.google.sk/permissions/guidelines.html (alebo na podobnej adrese URL, ktorú môže spoločnosť Google s týmto cieľom z času na čas poskytnúť).</p>
<p>8.4 Spoločnosť Google berie na vedomie a súhlasí s tým, že na základe týchto Zmluvných podmienok nezískava žiadne právo, právny nárok ani podiel od vás (alebo vašich poskytovateľov licencie) na žiadny Obsah, ktorý odošlete, uverejníte, prenesiete alebo zobrazíte v Službách alebo ich prostredníctvom, vrátane akýchkoľvek práv duševného vlastníctva, ktoré existujú v tomto Obsahu (či už sú, alebo nie sú tieto práva registrované, a kdekoľvek na svete tieto práva existujú). Pokiaľ ste sa so spoločnosťou Google písomne nedohodli inak, súhlasíte s tým, že ste zodpovední za ochranu a vynútenie týchto práv a že spoločnosť Google nemá žiadnu povinnosť prevziať túto zodpovednosť za vás.</p>
<p>8.5 Súhlasíte s tým, že neodstránite, nezakryjete ani nepozmeníte akékoľvek upozornenie na vlastnícke práva (vrátane upozornení na autorské práva a ochrannú známku), ktoré môže byť obsiahnuté v Službách.</p>
<p>8.6 Súhlasíte s tým, že bez výslovného písomného oprávnenia od spoločnosti Google nebudete pri využívaní Služieb používať žiadne ochranné a servisné známky, obchodné názvy, logá akýchkoľvek spoločností alebo organizácií spôsobom, ktorý pravdepodobne alebo zámerne bude mať za následok nejasnosti týkajúce sa vlastníka alebo oprávneného používateľa takýchto známok, názvov alebo log.</p>
<p><strong>9. Licencia spoločnosti Google</strong></p>
<p>9.1 Spoločnosti Google vám udeľuje osobné, neprenosné a nevýhradné oprávnenie na používanie softvéru s celosvetovou platnosťou a bez licenčného poplatku, ktorý spoločnosť Google poskytuje ako súčasť Služieb (ďalej označovaný ako Softvér). Toto oprávnenie má výhradný účel umožniť vám používanie výhod Služieb poskytovaných spoločnosťou Google spôsobom povoleným Zmluvnými podmienkami.</p>
<p>9.2 V súlade so sekciou 1.2 nesmiete (a nesmiete povoliť ďalším osobám) kopírovať, upravovať, vytvárať odvodené diela, spätne dešifrovať ani analyzovať alebo sa inak pokúšať vypisovať zdrojový kód Softvéru alebo akejkoľvek jeho časti, pokiaľ to nie je výslovne povolené alebo vyžadované zákonom, alebo pokiaľ vás tým spoločnosť Google výslovne písomne nepoverila.</p>
<p>9.3 V súlade so sekciou 1.2 nesmiete bez výslovného písomného súhlasu spoločnosti Google nikomu postúpiť svoje práva (ani na ne udeľovať licenciu) na používanie Softvéru, udeliť záložný nárok na svoje práva na používanie Softvéru ani inak prenášať akúkoľvek časť svojich práv na používanie Softvéru.</p>
<p><strong>10. Licencia na Obsah od vás</strong></p>
<p>10.1 Ponechávate si autorské práva a akékoľvek iné práva, ktoré už máte, na Obsah, ktorý odošlete, zverejníte alebo zobrazíte v Službách alebo ich prostredníctvom.</p>
<p><strong>11. Aktualizácie softvéru</strong></p>
<p>11.1 Softvér, ktoré používate, môže priebežne automaticky preberať a inštalovať aktualizácie zo servera spoločnosti Google. Tieto aktualizácie sú navrhnuté tak, aby zlepšili, rozšírili a rozvinuli Služby a môžu mať formu opravy chýb, zlepšených funkcií, nových softvérových modulov a úplne nových verzií. Súhlasíte s prijímaním takýchto aktualizácií (a povoľujete spoločnosti Google, aby vám ich doručovala) v rámci vášho využívania Služieb.</p>
<p><strong>12. Ukončenie vášho vzťahu so spoločnosťou Google</strong></p>
<p>12.1 Zmluvné podmienky zostávajú v platnosti, pokiaľ nedôjde k ich ukončeniu buď vami, alebo spoločnosťou Google, ako bude stanovené ďalej.</p>
<p>12.2 Spoločnosť Google môže kedykoľvek ukončiť svoju právnu dohodu s vami, ak:</p>
<p>(A) ste porušili akékoľvek ustanovenie Zmluvných podmienok (alebo ste konali spôsobom, ktorý jasne poukazuje na to, že ste nezamýšľali alebo nie ste schopní dodržať ustanovenia Zmluvných podmienok), alebo</p>
<p>(B) to od spoločnosti Google vyžaduje zákon (napr. keď je poskytovanie Služieb pre vás nezákonné alebo sa takým stane) alebo</p>
<p>(C) partner, s ktorým vám spoločnosť Google ponúkla Služby, ukončil svoj vzťah so spoločnosťou Google alebo prestal ponúkať Služby vám alebo</p>
<p>(D) spoločnosť Google prestáva poskytovať Služby používateľom v krajine, ktorej ste obyvateľom alebo z ktorej službu využívate, alebo</p>
<p>(E) podľa názoru spoločnosti Google poskytovanie Služieb vám spoločnosťou Google nie je z komerčného hľadiska naďalej životaschopné.</p>
<p>12.3 Žiadne ustanovenie v tejto sekcii nebude mať vplyv na práva spoločnosti Google týkajúce sa poskytovania Služieb podľa Sekcie 4 Zmluvných podmienok.</p>
<p>12.4 Pri skončení platnosti týchto Zmluvných podmienok sa všetky zákonné práva, povinnosti a zodpovednosti, z ktorých ste vy a spoločnosť Google mali prospech, ktoré sa na vás a spoločnosť Google vzťahovali (alebo ktoré boli získané v čase, keď boli Zmluvné podmienky v platnosti) alebo ktoré sú v platnosti natrvalo, ostávajú týmto zánikom neovplyvnené a ustanovenia odseku 19.7 sa vzťahujú na takéto práva, povinnosti a zodpovednosti natrvalo.</p>
<p><strong>13. VYLÚČENIE ZÁRUK</strong></p>
<p>13.1 NIČ V TÝCHTO ZMLUVNÝCH PODMIENKACH VRÁTANE ČASTÍ 13 A 14 NEVYLÚČI ALEBO NEOBMEDZÍ ZODPOVEDNOSŤ SPOLOČNOSTI GOOGLE ZA STRATY, KTORÉ NEMÔŽU BYŤ PRÁVOPLATNE VYLÚČENÉ ALEBO OBMEDZENÉ PRÍSLUŠNÝMI ZÁKONMI. NIEKTORÉ JURISDIKCIE NEPOVOĽUJÚ VYLÚČENIE URČITÝCH ZÁRUK ALEBO PODMIENOK ANI OBMEDZENIE ALEBO VYLÚČENIE ZODPOVEDNOSTI ZA STRATU ALEBO ŠKODU SPÔSOBENÚ Z NEDBALOSTI, PORUŠENÍM ZMLUVY ALEBO PORUŠENÍM PREDPOKLADANÝCH PODMIENOK, AKO ANI ZA VEDĽAJŠIE ALEBO NÁSLEDNÉ ŠKODY. PRETO SA NA VÁS VZŤAHUJÚ LEN TIE OBMEDZENIA, KTORÉ SÚ V SÚLADE SO ZÁKONMI VO VAŠEJ JURISDIKCII A NAŠA ZODPOVEDNOSŤ BUDE OBMEDZENÁ V MAXIMÁLNOM ZÁKONNOM ROZSAHU.</p>
<p>13.2 VÝSLOVNE ROZUMIETE A SÚHLASÍTE S TÝM, ŽE SLUŽBY POUŽÍVATE NA VLASTNÉ RIZIKO A ŽE SLUŽBY GOOGLE SÚ POSKYTOVANÉ TAK, „AKO SÚ“ A TAK, „AKO SÚ DOSTUPNÉ“.</p>
<p>13.3 SPOLOČNOSŤ GOOGLE, JEJ POBOČKY A PRIDRUŽENÉ SPOLOČNOSTI A JEJ POSKYTOVATELIA LICENCIE VÁM PREDOVŠETKÝM NEPREHLASUJÚ A NERUČIA, ŽE:</p>
<p>(A) VAŠE VYUŽÍVANIE SLUŽIEB SPLNÍ VAŠE POŽIADAVKY,</p>
<p>(B) VAŠE VYUŽÍVANIE SLUŽIEB BUDE NEPRERUŠOVANÉ, VČASNÉ, BEZPEČNÉ ALEBO BEZ CHÝB,</p>
<p>(C) AKÁKOĽVEK VAMI ZÍSKANÁ INFORMÁCIA, KTORÁ JE VÝSLEDKOM VÁŠHO VYUŽÍVANIA SLUŽIEB, BUDE PRESNÁ ALEBO SPOĽAHLIVÁ A </p>
<p>(D) CHYBY V ČINNOSTI ALEBO FUNKČNOSTI AKÉHOKOĽVEK SOFTVÉRU, KTORÝ VÁM BUDE POSKYTNUTÝ AKO SÚČASŤ SLUŽIEB, BUDÚ OPRAVENÉ.</p>
<p>13.4 AKÝKOĽVEK MATERIÁL, KTORÝ PREBERIETE ALEBO INAK ZÍSKATE PROSTREDNÍCTVOM POUŽÍVANIA SLUŽIEB GOOGLE, POUŽÍVATE NA VLASTNÝ ÚSUDOK A RIZIKO. PREBERÁTE VŠETKU ZODPOVEDNOSŤ ZA PRÍPADNÉ ŠKODY SPÔSOBENÉ VO SVOJOM POČÍTAČOVOM SYSTÉME ALEBO INOM ZARIADENÍ A ZA VŠETKY STRATY ÚDAJOV VYPLÝVAJÚCE Z PREBERANIA TAKÉHOTO MATERIÁLU.</p>
<p>13.5 ŽIADNA RADA ALEBO INFORMÁCIA, ČI UŽ ÚSTNA, ALEBO PÍSOMNÁ, KTORÚ STE ZÍSKALI OD SPOLOČNOSTI GOOGLE ALEBO PROSTREDNÍCTVOM SLUŽIEB GOOGLE, NEVYTVÁRA ZÁRUKU, KTORÁ NIE JE VÝSLOVNE UVEDENÁ V PODMIENKACH.</p>
<p>13.6 SPOLOČNOSŤ GOOGLE ĎALEJ VÝSLOVNE ODMIETA VŠETKY ZÁRUKY A PODMIENKY AKÉHOKOĽVEK DRUHU, ČI UŽ NAZNAČENÉ ALEBO PREDPOKLADANÉ, VRÁTANE (NIE VŠAK VÝLUČNE) PREDPOKLADANÝCH ZÁRUK PREDAJNOSTI ČI SPÔSOBILOSTI NA URČITÝ ÚČEL ALEBO ZÁRUK NENARUŠENIA VLASTNÍCKYCH PRÁV.</p>
<p><strong>14. OBMEDZENIE ZODPOVEDNOSTI</strong></p>
<p>14.1 V SÚLADE S CELKOVÝMI USTANOVENIAMI V ODSEKU 13.1 SPOLOČNOSŤ GOOGLE, JEJ POBOČKY A PRIDRUŽENÉ SPOLOČNOSTI A JEJ POSKYTOVATELIA LICENCIE NEMAJÚ VOČI VÁM ZODPOVEDNOSŤ ZA:</p>
<p>(A) PRIAME, NEPRIAME, VEDĽAJŠIE, ŠPECIÁLNE NÁSLEDNÉ ALEBO EXEMPLÁRNE ŠKODY, KTORÉ SI PRIVODÍTE, NA ZÁKLADE ŽIADNEHO NÁROKU UVEDENOM VO VYHLÁSENÍ O ZODPOVEDNOSTI. TO ZAHŔŇA (NIE VŠAK VÝLUČNE) AKÚKOĽVEK STRATU ZISKU (UTRPENÚ PRIAMO ALEBO NEPRIAMO), AKÚKOĽVEK STRATU DOBRÉHO MENA ALEBO OBCHODNEJ POVESTI ALEBO AKÚKOĽVEK STRATU ÚDAJOV, KTORÚ UTRPÍTE, STRATU NÁKLADOV NA OBSTARANIE NÁHRADNÉHO TOVARU ALEBO SLUŽIEB ALEBO INÝCH NEHMOTNÝCH ŠKÔD.</p>
<p>(B) AKÚKOĽVEK STRATU ALEBO ŠKODU, KTORÚ SI MÔŽETE PRIVODIŤ, VRÁTANE, ALE NIE VÝLUČNE, STRATY ALEBO ŠKODY SPÔSOBENEJ AKO NÁSLEDOK:</p>
<p>(I) VAŠEJ DÔVERY V ÚPLNOSŤ, PRESNOSŤ ALEBO EXISTENCIU AKEJKOĽVEK INZERCIE ALEBO AKO NÁSLEDOK AKÉHOKOĽVEK VZŤAHU ALEBO TRANSAKCIE MEDZI VAMI A AKÝMKOĽVEK INZERENTOM ALEBO SPONZOROM, KTORÉHO INZERCIA SA ZOBRAZUJE V SLUŽBÁCH.</p>
<p>(II) AKÝCHKOĽVEK ZMIEN, KTORÉ SPOLOČNOSŤ GOOGLE MÔŽE VYKONAŤ V SLUŽBÁCH, ALEBO AKÉHOKOĽVEK TRVALÉHO ALEBO DOČASNÉHO ZASTAVENIA POSKYTOVANIA SLUŽIEB (ALEBO AKÝCHKOĽVEK FUNKCIÍ V RÁMCI SLUŽIEB).</p>
<p>(III) VYMAZANIA, POŠKODENIA ALEBO ZLYHANIA ULOŽENIA AKÉHOKOĽVEK OBSAHU A ĎALŠÍCH KOMUNIKAČNÝCH ÚDAJOV UDRŽIAVANÝCH ALEBO PRENÁŠANÝCH POČAS VÁŠHO VYUŽÍVANIA SLUŽIEB.</p>
<p>(IV) NEPOSKYTNUTIA PRESNÝCH INFORMÁCIÍ O VAŠOM ÚČTE SPOLOČNOSTI GOOGLE.</p>
<p>(V) VÁŠHO NEDOSTATOČNÉHO ZABEZPEČENIA A UTAJENIA PODROBNOSTÍ O SVOJOM HESLE ALEBO ÚČTE.</p>
<p>14.2 OBMEDZENIA ZODPOVEDNOSTI SPOLOČNOSTI GOOGLE V ODSEKU 14.1 SÚ PLATNÉ NEZÁVISLE OD TOHO, ČI SPOLOČNOSŤ GOOGLE BOLA, ALEBO NEBOLA POUČENÁ ALEBO SI MALA BYŤ VEDOMÁ MOŽNOSTI AKEJKOĽVEK TAKEJTO VYPLÝVAJÚCEJ STRATY.</p>
<p><strong>15. Pravidlá ochrany autorských práv a ochranných známok</strong></p>
<p>15.1 Pravidlom spoločnosti Google je odpovedať na oznámenia o údajnom porušovaní autorských práv podľa platných medzinárodných zákonov na ochranu duševného vlastníctva (vrátane DMCA – Zákon o autorských právach súvisiacich s informačnými technológiami v USA) a uzatvárať účty používateľov, ktorí ich opakovane porušujú. Podrobnosti o pravidlách spoločnosti Google môžete nájsť na stránke http://www.google.sk/dmca.html.</p>
<p>15.2 Spoločnosť Google dodržiava pri sťažnostiach na používanie ochranných známok postup, ktorý sa týka obchodu s reklamou spoločnosti Google. Podrobnosti o ňom môžete nájsť na stránke http://www.google.sk/tm_complaint.html.</p>
<p><strong>16. Reklamy</strong></p>
<p>16.1 Niektoré zo Služieb sú podporované reklamným ziskom a môžu zobrazovať reklamy a propagáciu. Tieto reklamy môžu byť zacielené na obsah informácií uložených v Službách, požiadavky vytvorené prostredníctvom Služieb alebo iné informácie.</p>
<p>16.2 Spôsob, režim a rozsah reklamy od spoločnosti Google v rámci Služieb môže byť zmenený bez explicitného upozornenia.</p>
<p>16.3 S ohľadom na poskytnutie prístupu k Službám spoločnosti Google a využívanie Služieb súhlasíte, že spoločnosť Google môže umiestniť takúto reklamu do Služieb.</p>
<p><strong>17. Ďalší obsah</strong></p>
<p>17.1 Služby môžu obsahovať hypertextové prepojenia na ďalšie webové stránky, obsah alebo zdroje. Spoločnosť Google nemusí mať žiadnu kontrolu nad akýmikoľvek webovými stránkami alebo zdrojmi, ktoré sú poskytované spoločnosťami alebo osobami inými, ako je spoločnosť Google.</p>
<p>17.2 Beriete na vedomie a súhlasíte s tým, že spoločnosť Google nie je zodpovedná za dostupnosť žiadnych takýchto externých stránok alebo zdrojov a nepodporuje žiadne reklamy, produkty alebo iné materiály dostupné z takýchto webových stránok alebo zdrojov.</p>
<p>17.3 Beriete na vedomie a súhlasíte s tým, že spoločnosť Google nie je zodpovedná za akúkoľvek stratu alebo škodu, ktorú si môžete privodiť v dôsledku dostupnosti takýchto externých stránok alebo zdrojov alebo akejkoľvek dôvery, ktorú ste vložili do úplnosti, presnosti alebo existencie akejkoľvek inzercie, produktov alebo iných materiálov dostupných z takýchto webových stránok alebo zdrojov.</p>
<p><strong>18. Zmeny Zmluvných podmienok</strong></p>
<p>18.1 Spoločnosť Google môže priebežne vykonávať zmeny vo Všeobecných zmluvných podmienkach alebo Ďalších zmluvných podmienkach. Keď k týmto zmenám dôjde, spoločnosť Google sprístupní novú kópiu Všeobecných zmluvných podmienok na stránke http://www.google.com/accounts/TOS?hl=sk&loc=SK a akékoľvek nové Ďalšie zmluvné podmienky vám budú k dispozícii v rámci daných Služieb.</p>
<p>18.2 Beriete na vedomie a súhlasíte s tým, že ak využívate Služby po dátume, kedy boli Všeobecné zmluvné podmienky alebo Ďalšie zmluvné podmienky zmenené, spoločnosť Google bude s vašim využívaním služieb zaobchádzať tak, akoby ste súhlasili s aktualizovanými Všeobecnými zmluvnými podmienkami alebo Ďalšími zmluvnými podmienkami.</p>
<p><strong>19. Všeobecné právne podmienky</strong></p>
<p>19.1 V niektorých prípadoch môžete počas používania Služieb (ako následok alebo prostredníctvom vášho využívania Služieb) využiť službu, prevziať softvér alebo zakúpiť tovar, ktorý je poskytovaný ďalšou osobou alebo spoločnosťou. Vaše používanie týchto ďalších služieb, softvéru alebo tovaru môže podliehať samostatným zmluvným podmienkam medzi vami a príslušnou spoločnosťou alebo osobou. Ak sa tak stane, Zmluvné podmienky neovplyvňujú váš právny vzťah s týmito ďalšími spoločnosťami alebo jednotlivcami.</p>
<p>19.2 Zmluvné podmienky tvoria celú právnu dohodu medzi vami a spoločnosťou Google a riadia vaše využívanie Služieb (avšak s vylúčením akýchkoľvek služieb poskytovaných vám spoločnosťou Google na základe samostatnej písomnej dohody) a plne nahrádzajú akékoľvek predchádzajúce dohody medzi vami a spoločnosťou Google vo vzťahu k Službám.</p>
<p>19.3 Súhlasíte s tým, že spoločnosť Google vám môže poskytovať upozornenia, vrátane upozornení týkajúcich sa zmien Zmluvných podmienok, e-mailom, obyčajnou poštou alebo zverejnením v Službách.</p>
<p>19.4 Súhlasíte s tým, že ak spoločnosť Google neuplatní alebo si nevynúti akékoľvek zákonné právo alebo nápravu škody, ktorá je obsiahnutá v Zmluvných podmienkach (alebo z ktorej má spoločnosť Google prospech na základe akéhokoľvek platného zákona), nebude sa to považovať za výslovné vzdanie sa práv spoločnosti Google a že tieto práva alebo nápravy škôd budú spoločnosti Google aj naďalej k dispozícii.</p>
<p>19.5 Ak akýkoľvek súd, ktorý má právomoc rozhodovať v tejto veci, rozhodne, že akékoľvek ustanovenie Zmluvných podmienok je neplatné, potom toto ustanovenie bude zo Zmluvných podmienok odstránené bez ovplyvnenia zvyšných Zmluvných podmienok. Zvyšné ustanovenia Zmluvných podmienok ostanú naďalej v platnosti a budú vynútiteľné.</p>
<p>19.6 Beriete na vedomie a súhlasíte s tým, že každý člen skupiny spoločností, pre ktoré je spoločnosť Google materskou spoločnosťou, je oprávnenou treťou stranou Zmluvných podmienok a že takéto ďalšie spoločnosti sú oprávnené priamo vynucovať a spoliehať sa na akékoľvek ustanovenia Zmluvných podmienok, ktoré im prideľujú výhody (alebo práva v ich prospech). Žiadne iné ako tieto osoby alebo spoločnosti nebudú oprávnené tretie strany Zmluvných podmienok.</p>
<p>19.7 Vzťah medzi vami a spoločnosťou Google a Zmluvné podmienky sa budú riadiť zákonmi štátu Kalifornia bez ohľadu na ich rozpor s ustanoveniami zákona. Vy a spoločnosť Google súhlasíte s tým, že v súvislosti s riešením akejkoľvek právnej záležitosti vyplývajúcej zo Zmluvných podmienok, budete podliehať výhradnej jurisdikcii súdov nachádzajúcich sa v okrsku Santa Clara v Kalifornii. Bez ohľadu na to súhlasíte s tým, že spoločnosť Google bude naďalej oprávnená žiadať prikazujúce opravné prostriedky (alebo rovnocenný typ neodkladnej právnej podpory) u akejkoľvek jurisdikcie.</p>
<p><strong>20. Ďalšie zmluvné podmienky pre rozšírenia aplikácie Google Chrome</strong></p>
<p>20.1 Zmluvné podmienky uvedené v tejto sekcii sa vzťahujú na prípad, ak do svojej kópie aplikácie Google Chrome nainštalujete rozšírenia. Rozšírenia sú malé softvérové programy vyvinuté spoločnosťou Google alebo treťou stranou, ktoré môžu zmeniť a zlepšiť funkčnosť aplikácie Google Chrome. Rozšírenia môžu mať väčšie prístupové práva k vášmu prehliadaču alebo počítaču ako bežné webové stránky, vrátane možnosti čítať a upravovať vaše súkromné údaje.</p>
<p>20.2 Aplikácia Google Chrome môže z času na čas na vzdialených serveroch (spoločnosti Google alebo tretích strán) skontrolovať dostupnosť aktualizácií rozšírení, vrátane (mimo iného) opráv chýb a zlepšení funkčnosti. Súhlasíte s tým, že tieto aktualizácie budú bez ďalšieho upozornenia automaticky vyžiadané, prevzaté a nainštalované.</p>
<p>20.3 Spoločnosť Google môže z času na čas objaviť rozšírenie, ktoré porušuje zmluvné podmienky spoločnosti Google pre vývojárov alebo iné právne dohody, zákony, smernice alebo pravidlá. Aplikácia Google Chrome bude pravidelne preberať zoznam takýchto rozšírení zo serverov spoločnosti Google. Súhlasíte s tým, že spoločnosť Google môže akékoľvek takéto rozšírenie na základe vlastného rozhodnutia v počítačoch na diaľku zakázať alebo odstrániť. </p>
<p>20. októbra 2009</p>
</body>
</html>
