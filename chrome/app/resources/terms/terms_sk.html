<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome – Zmluvné podmienky</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Google Chrome – Zmluvné podmienky</h2>
<p>Tieto zmluvné podmienky sa týkajú verzie spustiteľného kódu služby Google Chrome. Zdrojový kód programu Google Chrome je k dispozícii bezplatne na základe dohody o poskytnutí licencie na softvér s otvoreným zdrojovým kódom na adrese http://code.google.com/chromium/terms.html.</p>
<p><strong>1. Váš vzťah so spoločnosťou Google</strong></p>
<p>1.1 Vaše využívanie produktov, softvéru, služieb a webových stránok spoločnosti Google (v tomto dokumente súhrnne označovaných ako Služby a nezahŕňajúcich služby, ktoré vám spoločnosť Google poskytuje na základe samostatnej písomnej dohody) podlieha podmienkam právoplatnej dohody medzi vami a spoločnosťou Google. Označenie Google znamená spoločnosť Google Inc., ktorá sídli na adrese 1600 Amphitheatre Parkway, Mountain View, CA 94043, Spojené štáty americké. Tento dokument vysvetľuje vytvorenie tejto dohody a stanovuje niektoré podmienky tejto dohody.</p>
<p>1.2 Pokiaľ nie je so spoločnosťou Google písomne dohodnuté inak, vaša dohoda so spoločnosťou Google bude vždy zahŕňať aspoň zmluvné podmienky stanovené v tomto dokumente. Tieto sú ďalej označované ako Všeobecné zmluvné podmienky. Licenciu na softvér s otvoreným zdrojovým kódom pre zdrojový kód programu Google Chrome tvoria samostatné písomné dohody. V obmedzenom rozsahu, keď licenciu na používanie softvéru s otvoreným zdrojovým kódom výslovne nahrádzajú tieto Všeobecné zmluvné podmienky, licencie na používanie otvoreného zdrojového kódu určujú vašu dohodu so spoločnosťou Google týkajúcu sa používania programu Google Chrome alebo konkrétnych zahrnutých súčastí programu Google Chrome.</p>
<p>1.3 Vaša dohoda so spoločnosťou Google bude okrem Všeobecných zmluvných podmienok zahŕňať tiež zmluvné podmienky obsiahnuté v akýchkoľvek právnych upozorneniach vzťahujúcich sa na Služby. Všetky tieto podmienky sú ďalej označované ako Dodatkové zmluvné podmienky. V prípadoch, keď sa budú Dodatkové zmluvné podmienky týkať Služieb ich budete mať k dispozícii na prečítanie buď v rámci danej Služby, alebo počas jej používania.</p>
<p>1.4 Všeobecné zmluvné podmienky spolu s Dodatkovými zmluvnými podmienkami tvoria právne záväznú dohodu medzi vami a spoločnosťou Google vo vzťahu k vášmu využívaniu Služieb. Je dôležité, aby ste si našli čas na ich dôkladné preštudovanie. Súhrnne je táto právna dohoda ďalej označovaná ako Zmluvné podmienky.</p>
<p>1.5 Ak dôjde k akémukoľvek rozporu medzi znením Dodatkových zmluvných podmienok a znením Všeobecných zmluvných podmienok, potom sú Dodatkové zmluvné podmienky vo vzťahu k danej Službe nadradené.</p>
<p><strong>2. Súhlas so Zmluvnými podmienkami</strong></p>
<p>2.1 Ak chcete využívať Služby, musíte najprv súhlasiť so Zmluvnými podmienkami. Nemôžete využívať Služby, pokiaľ nevyjadríte svoj súhlas so Zmluvnými podmienkami.</p>
<p>2.2 Súhlas so Zmluvnými podmienkami môžete vyjadriť takto:</p>
<p>(A) Kliknutím tlačidla Prijímam alebo Súhlasím so Zmluvnými podmienkami, ak je vám táto možnosť sprístupnená spoločnosťou Google v používateľskom rozhraní akejkoľvek Služby, alebo</p>
<p>(B) vlastným používaním Služby. V tomto prípade beriete na vedomie a súhlasíte s tým, že spoločnosť Google bude od tohto okamihu považovať vaše používanie služieb za súhlas so Zmluvnými podmienkami. </p>
<p><strong>3. Jazyk Zmluvných podmienok</strong></p>
<p>3.1 Ak vám spoločnosť Google poskytla preklad verzie Zmluvných podmienok v anglickom jazyku, súhlasíte s tým, že tento preklad je poskytnutý len pre vaše pohodlie a že váš vzťah so spoločnosťou Google sa bude riadiť podľa verzií Zmluvných podmienok v anglickom jazyku.</p>
<p>3.2 Ak dôjde k akémukoľvek rozporu medzi znením Zmluvných podmienok v anglickom jazyku a znením ich prekladu, rozhodujúca je verzia v anglickom jazyku.</p>
<p><strong>4. Poskytovanie Služieb spoločnosťou Google</strong></p>
<p>4.1 Spoločnosť Google má svoje pobočky a pridružené právnické osoby po celom svete (Pobočky a pridružené spoločnosti). Tieto spoločnosti vám v niektorých prípadoch budú poskytovať Služby v zastúpení spoločnosti Google. Beriete na vedomie a súhlasíte s tým, že Pobočky a pridružené spoločnosti majú oprávnenie poskytovať vám Služby.</p>
<p>4.2 Spoločnosť Google sa neustále zdokonaľuje, aby svojim používateľom poskytovala čo najlepšie služby. Beriete na vedomie a súhlasíte s tým, že forma a povaha Služieb poskytovaných spoločnosťou Google sa môže priebežne meniť bez predchádzajúceho upozornenia.</p>
<p>4.3 Beriete na vedomie a súhlasíte s tým, že v rámci tohto neustáleho zdokonaľovania môže spoločnosť Google ukončiť (trvalo alebo dočasne) poskytovanie Služieb (alebo akýchkoľvek funkcií Služieb) vám alebo používateľom všeobecne na základe vlastného rozhodnutia spoločnosti Google a bez predchádzajúceho upozornenia. Používanie Služieb môžete kedykoľvek ukončiť. O ukončení používania Služieb nemusíte spoločnosť Google výslovne informovať.</p>
<p>4.4 Beriete na vedomie a súhlasíte s tým, že ak spoločnosť Google zakáže prístup do vášho účtu, môžete mať zamedzený prístup k Službám, údajom vášho účtu alebo akýmkoľvek súborom, prípadne inému obsahu, ktorý je obsiahnutý vo vašom účte.</p>
<p><strong>5. Vaše využívanie Služieb </strong></p>
<p>5.1 Súhlasíte s tým, že budete využívať Služby len na účely, ktoré sú povolené (a) Zmluvnými podmienkami a (b) platnými zákonmi, smernicami alebo všeobecne záväznými predpismi alebo pokynmi príslušných jurisdikcií (vrátane zákonov upravujúcich export údajov alebo softvéru z alebo do USA alebo ďalších relevantných krajín). </p>
<p>5.2 Súhlasíte s tým, že sa nebudete zapájať do akejkoľvek činnosti, ktorá bude ovplyvňovať alebo narušovať Služby (alebo servery a siete, ktoré sú pripojené k Službám).</p>
<p>5.3 Súhlasíte s tým, že nebudete reprodukovať, rozmnožovať, kopírovať, predávať, vymieňať alebo ďalej predávať Služby pre akýkoľvek účel, pokiaľ vám to nebolo konkrétne povolené samostatnou dohodou so spoločnosťou Google.</p>
<p>5.4 Súhlasíte, že nesiete plnú zodpovednosť (a že spoločnosť Google nemá žiadnu zodpovednosť voči vám ani akejkoľvek tretej strane) za akékoľvek porušenie vašich povinností plynúcich zo Zmluvných podmienok a za dôsledky akéhokoľvek takého porušenia (vrátane akejkoľvek straty alebo škody, ktorú môže spoločnosť Google utrpieť). </p>
<p><strong>6. Ochrana osobných údajov</strong></p>
<p>6.1 Informácie o našich postupoch ochrany údajov nájdete v zásadách ochrany osobných údajov spoločnosti Google na stránke http://www.google.sk/privacy.html. Tieto zásady vysvetľujú, akým spôsobom spoločnosť Google uchováva osobné údaje a chráni vaše súkromie pri používaní Služieb.</p>
<p>6.2 Súhlasíte s používaním vašich osobných údajov v súlade so zásadami ochrany osobných údajov spoločnosti Google.</p>
<p><strong>7. Obsah v Službách</strong></p>
<p>7.1 Beriete na vedomie, že všetky informácie (napr. súbory s údajmi, písaný text, počítačový softvér, hudba, zvukové súbory alebo iné zvuky, fotografie, videá alebo iné obrázky), ku ktorým môžete mať prístup v rámci Služieb alebo prostredníctvom ich používania, sú v plnej zodpovednosti osoby, od ktorej tento obsah pochádza. Všetky takéto informácie sú ďalej označované ako Obsah.</p>
<p>7.2 Mali by ste si byť vedomí, že Obsah, ktorý je vám prezentovaný ako súčasť Služieb, vrátane (ale nie výlučne) reklám v Službách a sponzorovaného Obsahu v Službách, môže byť chránený zákonmi na ochranu duševného vlastníctva, ktoré vlastnia sponzori alebo inzerenti, ktorí poskytli tento Obsah spoločnosti Google (alebo inými osobami alebo spoločnosťami v ich zastúpení). Nesmiete upravovať, najímať, prenajímať, zapožičiavať, predávať, šíriť ani vytvárať odvodené diela založené na tomto Obsahu (ako celku alebo jeho časti), pokiaľ na to nemáte výslovné povolenie od spoločnosti Google alebo od vlastníkov tohto Obsahu v samostatnej dohode.</p>
<p>7.3 Spoločnosť Google si vyhradzuje právo (ale nemá žiadnu povinnosť) na náhľad, posúdenie, ohodnotenie, filtrovanie, úpravu, zamietnutie alebo odstránenie akéhokoľvek alebo všetkých Obsahov z akejkoľvek Služby. Pre niektoré zo Služieb môže spoločnosť Google poskytovať nástroje na filtrovanie explicitného sexuálneho obsahu. Tieto nástroje zahŕňajú nastavenia predvolieb funkcie SafeSearch (viac informácií nájdete na stránke http://www.google.sk/help/customize.html#safe). Navyše existujú komerčne dostupné služby a softvér na obmedzenie prístupu k materiálom, ktoré môžete považovať za problematické.</p>
<p>7.4 Beriete na vedomie, že využívaním Služieb sa môžete dostať do styku s Obsahom, ktorý môžete považovať za urážlivý, neslušný alebo problematický, a že v tomto smere využívate Služby na vlastné riziko.</p>
<p>7.5 Súhlasíte s tým, že nesiete plnú zodpovednosť (a že spoločnosť Google nemá žiadnu zodpovednosť voči vám ani akejkoľvek tretej strane) za akýkoľvek Obsah, ktorý vytvoríte, prenesiete alebo zobrazíte počas využívania Služieb, a za dôsledky takého konania (vrátane akejkoľvek straty alebo škody, ktorú môže spoločnosť Google utrpieť).</p>
<p><strong>8. Vlastnícke práva</strong></p>
<p>8.1 Beriete na vedomie a súhlasíte s tým, že spoločnosť Google (alebo poskytovatelia licencie spoločnosti Google) vlastní zákonné právo, nárok a podiel v Službách vrátane akýchkoľvek práv duševného vlastníctva, ktoré existujú v Službách (či už sú, alebo nie sú tieto práva registrované, a kdekoľvek vo svete tieto práva existujú).</p>
<p>8.2 Pokiaľ ste sa so spoločnosťou Google písomne nedohodli inak, žiadna časť Zmluvných podmienok vám nedáva právo na používanie akýchkoľvek obchodných názvov, ochranných a servisných známok, symbolov, názvov domén a ďalších charakteristických ochranných znakov spoločnosti Google.</p>
<p>8.3 Ak ste dostali výslovné oprávnenie na používanie akéhokoľvek z týchto ochranných znakov prostredníctvom samostatnej písomnej dohody so spoločnosťou Google, súhlasíte s tým, že vaše používanie týchto znakov bude v súlade s touto dohodou, všetkými platnými podmienkami v Zmluvných podmienkach a pokynmi na používanie ochranných znakov spoločnosti Google, ktoré sa priebežne aktualizujú. Tieto pokyny si môžete prečítať online na stránke http://www.google.sk/permissions/guidelines.html (alebo na podobnej adrese URL, ktorú môže spoločnosť Google s týmto cieľom z času na čas poskytnúť).</p>
<p>8.4 Spoločnosť Google berie na vedomie a súhlasí s tým, že na základe týchto Zmluvných podmienok nezískava žiadne právo, nárok ani podiel od vás (alebo vašich poskytovateľov licencie) na žiadny Obsah, ktorý odošlete, zverejníte, prenesiete alebo zobrazíte v Službe alebo jej prostredníctvom, vrátane akýchkoľvek práv duševného vlastníctva, ktoré existujú v tomto Obsahu (či už sú, alebo nie sú tieto práva registrované, a kdekoľvek na svete tieto práva existujú). Pokiaľ ste sa so spoločnosťou Google písomne nedohodli inak, súhlasíte s tým, že ste zodpovední za ochranu a vynútenie týchto práv a že spoločnosť Google nemá žiadnu povinnosť prevziať túto zodpovednosť za vás.</p>
<p>8.5 Súhlasíte s tým, že neodstránite, nezakryjete ani nepozmeníte akékoľvek upozornenie na vlastnícke práva (vrátane upozornení na autorské práva a ochrannú známku), ktoré môže byť obsiahnuté v Službách.</p>
<p>8.6 Súhlasíte s tým, že bez výslovného písomného oprávnenia od spoločnosti Google nebudete pri využívaní Služieb používať akékoľvek ochranné a servisné známky, obchodné názvy, symboly akýchkoľvek spoločností alebo organizácií spôsobom, ktorý pravdepodobne alebo zámerne spôsobí zámenu vlastníka alebo oprávneného používateľa takýchto známok, názvov alebo emblémov.</p>
<p><strong>9. Licencia spoločnosti Google</strong></p>
<p>9.1 Spoločnosti Google vám udeľuje osobnú, neprenosnú a nevýhradnú licenciu na používanie softvéru s celosvetovou platnosťou a bez licenčného poplatku, ktorý spoločnosť Google poskytuje ako súčasť Služieb (ďalej označovaný ako Softvér). Táto licencia má výhradný účel umožniť vám používanie výhod Služieb poskytovaných spoločnosťou Google spôsobom povoleným Zmluvnými podmienkami.</p>
<p>9.2 V súlade s bodom 1.2 nesmiete (a nesmiete povoliť ďalším osobám) kopírovať, upravovať, vytvárať odvodené diela, spätne dešifrovať ani analyzovať alebo sa inak pokúšať vypisovať zdrojový kód Softvéru alebo akejkoľvek jeho časti, pokiaľ to nie je výslovne povolené alebo vyžadované zákonom, alebo pokiaľ vás tým spoločnosť Google výslovne písomne nepoverila.</p>
<p>9.3 V súlade s bodom 1.2 nesmiete bez výslovného písomného súhlasu spoločnosti Google nikomu postúpiť svoje práva (ani na ne udeľovať licenciu) na používanie Softvéru, udeliť záložný nárok na svoje práva na používanie Softvéru ani inak prenášať akúkoľvek časť svojich práv na používanie Softvéru.</p>
<p><strong>10. Licencia na Obsah od vás</strong></p>
<p>10.1 Ponechávate si autorské práva a akékoľvek iné práva, ktoré už máte, na Obsah, ktorý odošlete, zverejníte alebo zobrazíte v Službách alebo ich prostredníctvom.</p>
<p><strong>11. Aktualizácie softvéru</strong></p>
<p>11.1 Softvér, ktoré používate, môže priebežne automaticky preberať a inštalovať aktualizácie zo servera spoločnosti Google. Tieto aktualizácie sú navrhnuté tak, aby zlepšili, rozšírili a rozvinuli Služby a môžu mať formu opravy chýb, rozšírenia funkcií, nových softvérových modulov a úplne nových verzií. Súhlasíte s prijímaním takýchto aktualizácií (a povoľujete spoločnosti Google, aby vám ich doručovala) v rámci vášho využívania Služieb.</p>
<p><strong>12. Ukončenie vášho vzťahu so spoločnosťou Google</strong></p>
<p>12.1 Zmluvné podmienky zostávajú v platnosti, pokiaľ nedôjde k ich ukončeniu buď vami, alebo spoločnosťou Google, ako bude stanovené ďalej. </p>
<p>12.2 Spoločnosť Google môže kedykoľvek ukončiť svoju právnu dohodu s vami, ak:</p>
<p>(A) ste porušili akékoľvek ustanovenie Zmluvných podmienok (alebo ste konali spôsobom, ktorý jasne poukazuje na to, že ste nezamýšľali alebo nie ste schopní dodržať ustanovenia Zmluvných podmienok), alebo</p>
<p>(B) to od spoločnosti Google vyžaduje zákon (napr. keď je poskytovanie Služieb pre vás nezákonné alebo sa takým stane) alebo</p>
<p>(C) partner, s ktorým vám spoločnosť Google ponúkla Služby, ukončil svoj vzťah so spoločnosťou Google alebo prestal ponúkať Služby vám alebo</p>
<p>(D) spoločnosť Google prestáva poskytovať Služby používateľom v krajine, ktorej ste obyvateľom alebo z ktorej službu využívate, alebo</p>
<p>(E) podľa názoru spoločnosti Google poskytovanie Služieb vám spoločnosťou Google nie je z komerčného hľadiska naďalej životaschopné.</p>
<p>12.3 Žiadne ustanovenie v tejto časti nebude mať vplyv na práva spoločnosti Google týkajúce sa poskytovania Služieb podľa časti 4 Zmluvných podmienok.</p>
<p>12.4 Pri skončení platnosti týchto Zmluvných podmienok sa všetky zákonné práva, povinnosti a zodpovednosti, z ktorých ste vy a spoločnosť Google mali prospech, ktoré sa na vás a spoločnosť Google vzťahovali (alebo ktoré boli získané v čase, keď boli Zmluvné podmienky v platnosti) alebo ktoré sú v platnosti natrvalo, ostávajú týmto zánikom neovplyvnené a ustanovenia odseku 19.7 sa vzťahujú na takéto práva, povinnosti a zodpovednosti natrvalo.</p>
<p><strong>13. Vylúčenie záruk</strong></p>
<p>13.1 Služby sú poskytované tak, ako sú, a spoločnosť Google, jej Pobočky a pridružené spoločnosti a jej poskytovatelia licencie vám na ne nedávajú žiadnu záruku.</p>
<p>13.2 Spoločnosť Google, jej Pobočky a pridružené spoločnosti a jej poskytovatelia licencie najmä neprehlasujú a neručia vám za to, že:</p>
<p>(A) vaše využívanie služieb splní vaše požiadavky,</p>
<p>(B) vaše využívanie služieb bude neprerušované, včasné, bezpečné alebo bez chýb,</p>
<p>(C) akákoľvek vami získaná informácia, ktorá je výsledkom vášho využívania služieb, bude presná alebo spoľahlivá,</p>
<p>(D) chyby v činnosti alebo funkčnosti akéhokoľvek softvéru, ktorý vám bude poskytnutý ako súčasť služieb, budú opravené.</p>
<p>13.3 Na Služby sa nevzťahujú žiadne podmienky, záruky ani iné zmluvné podmienky (vrátane akýchkoľvek naznačených zmluvných podmienok na prijateľnú kvalitu, vhodnosť na účel alebo zhodu s popisom) mimo rozsahu, v ktorom sú výslovne stanovené v Zmluvných podmienkach.</p>
<p>13.4 Nič v týchto Zmluvných podmienkach neovplyvní tie zákonné práva, na ktoré máte vždy nárok ako spotrebiteľ a ktoré nemôžete zmluvne meniť alebo od ktorých nemôžete odstúpiť.</p>
<p><strong>14. obmedzenia zodpovednosti</strong></p>
<p>14.1 Nič v týchto Zmluvných podmienkach nevylúči alebo neobmedzí zodpovednosť spoločnosti Google za straty, ktoré nemôžu byť právoplatne vylúčené alebo obmedzené platnými zákonmi.</p>
<p>14.2 V súlade s celkovými ustanoveniami v odseku 14.1 spoločnosť Google, jej Pobočky a pridružené spoločnosti a jej poskytovatelia licencie nemajú voči vám zodpovednosť za:</p>
<p>(A) akékoľvek nepriame alebo následné straty, ktoré si môžete privodiť. Toto zahŕňa akúkoľvek stratu zisku (utrpenú priamo alebo nepriamo), akúkoľvek stratu dobrého mena alebo obchodnej povesti alebo akúkoľvek stratu údajov, ktorú utrpíte,</p>
<p>(B) akúkoľvek stratu alebo škodu, ktorú si môžete privodiť ako následok:</p>
<p>(i) vašej dôvery v úplnosť, presnosť alebo existenciu akejkoľvek inzercie alebo ako následok akéhokoľvek vzťahu alebo transakcie medzi vami a akýmkoľvek inzerentom alebo sponzorom, ktorého inzercia sa zobrazuje v službách.</p>
<p>(ii) akýchkoľvek zmien, ktoré spoločnosť Google môže vykonať v službách, alebo akéhokoľvek trvalého alebo dočasného zastavenia poskytovania služieb (alebo akýchkoľvek funkcií v rámci služieb).</p>
<p>(iii) vymazania, poškodenia alebo zlyhania uloženia akéhokoľvek Obsahu a ďalších komunikačných údajov udržiavaných alebo prenášaných počas vášho využívania Služieb.</p>
<p>(iii) neposkytnutia presných informácií o vašom účte spoločnosti Google,</p>
<p>(iv) vášho nedostatočného zabezpečenia a utajenia detailov o svojom hesle alebo účte.</p>
<p>14.3 Obmedzenia zodpovednosti spoločnosti Google v odseku 14.2 sú platné nezávisle od toho, či spoločnosť Google bola alebo nebola poučená alebo si mala byť vedomá možnosti akejkoľvek takejto vyplývajúcej straty.</p>
<p><strong>15. Zásady ochrany autorských práv a ochranných známok</strong></p>
<p>15.1 Zásadou spoločnosti Google je odpovedať na oznámenia o údajnom porušovaní autorských práv podľa platných medzinárodných zákonov na ochranu duševného vlastníctva (vrátane zákona Digital Millennium Copyright Act (Autorský zákon pre digitálne tisícročie)v USA) a uzatvárať účty používateľov, ktorí ich opakovane porušujú. Podrobnosti o pravidlách spoločnosti Google môžete nájsť na stránke http://www.google.sk/dmca.html.</p>
<p>15.2 Spoločnosť Google dodržiava pri sťažnostiach na používanie ochranných známok postup, ktorý sa týka obchodu s reklamou spoločnosti Google. Podrobnosti o ňom nájdete na stránke http://www.google.sk/tm_complaint.html.</p>
<p><strong>16. Reklamy</strong></p>
<p>16.1 Niektoré zo Služieb sú podporované reklamným ziskom a môžu zobrazovať reklamy a propagáciu. Tieto reklamy môžu byť zacielené na obsah informácií uložených v Službách, požiadavky vytvorené prostredníctvom Služieb alebo iné informácie.</p>
<p>16.2 Spôsob, režim a rozsah reklamy spoločnosti Google v rámci Služieb môže byť zmenený bez explicitného upozornenia.</p>
<p>16.3 S ohľadom na poskytnutie prístupu k Službám spoločnosti Google a využívanie Služieb súhlasíte, že spoločnosť Google môže umiestniť takúto reklamu do Služieb.</p>
<p><strong>17. Ďalší obsah</strong></p>
<p>17.1 Služby môžu obsahovať hypertextové prepojenia na ďalšie webové stránky, obsah alebo zdroje. Spoločnosť Google nemusí mať žiadnu kontrolu nad akýmikoľvek webovými stránkami alebo zdrojmi, ktoré sú poskytované spoločnosťami alebo osobami inými, ako je spoločnosť Google.</p>
<p>17.2 Beriete na vedomie a súhlasíte s tým, že spoločnosť Google nie je zodpovedná za dostupnosť žiadnej takej externej stránky alebo zdroja a nepodporuje žiadne reklamy, produkty alebo iné materiály dostupné z takejto webovej stránky alebo zdroja.</p>
<p>17.3 Beriete na vedomie a súhlasíte s tým, že spoločnosť Google nie je zodpovedná za akúkoľvek stratu alebo škodu, ktorú si môžete privodiť v dôsledku dostupnosti takýchto externých stránok alebo zdrojov alebo akejkoľvek dôvery, ktorú ste vložili do úplnosti, presnosti alebo existencie akejkoľvek inzercie, produktov alebo iných materiálov dostupných z takýchto webových stránok alebo zdrojov.</p>
<p><strong>19. Zmeny Zmluvných podmienok</strong></p>
<p>18.1 Spoločnosť Google môže priebežne vykonávať zmeny vo Všeobecných zmluvných podmienkach alebo Dodatkových zmluvných podmienkach. Keď k týmto zmenám dôjde, spoločnosť Google sprístupní novú kópiu Všeobecných zmluvných podmienok na stránke http://www.google.com/accounts/TOS?hl=sk a akékoľvek nové Dodatkové zmluvné podmienky vám budú k dispozícii v rámci daných Služieb.</p>
<p>18.2 Beriete na vedomie a súhlasíte s tým, že ak využívate Služby po dátume, kedy boli Všeobecné zmluvné podmienky alebo Dodatkové zmluvné podmienky zmenené, spoločnosť Google bude s vašim využívaním služieb zaobchádzať tak, akoby ste súhlasili s aktualizovanými Všeobecnými zmluvnými podmienkami alebo Dodatkovými zmluvnými podmienkami.</p>
<p><strong>19. Všeobecné právne podmienky</strong></p>
<p>19.1 V niektorých prípadoch môžete počas používania Služieb (ako následok alebo prostredníctvom vášho využívania Služieb) využiť službu, prevziať softvér alebo zakúpiť tovar, ktorý je poskytovaný ďalšou osobou alebo spoločnosťou. Vaše používanie týchto ďalších služieb, softvéru alebo tovaru môže podliehať samostatným zmluvným podmienkam medzi vami a príslušnou spoločnosťou alebo osobou. Ak sa tak stane, Zmluvné podmienky neovplyvňujú váš právny vzťah s týmito ďalšími spoločnosťami alebo jednotlivcami.</p>
<p>19.2 Zmluvné podmienky tvoria celú právnu dohodu medzi vami a spoločnosťou Google a riadia vaše využívanie Služieb (avšak s vylúčením akýchkoľvek služieb poskytovaných vám spoločnosťou Google na základe samostatnej písomnej dohody) a plne nahrádzajú akékoľvek predchádzajúce dohody medzi vami a spoločnosťou Google vo vzťahu k Službám.</p>
<p>19.3 Súhlasíte s tým, že spoločnosť Google vám môže poskytovať upozornenia, vrátane upozornení týkajúcich sa zmien Zmluvných podmienok, e-mailom, obyčajnou poštou alebo zverejneniami v Službách.</p>
<p>19.4 Súhlasíte s tým, že ak spoločnosť Google neuplatní alebo si nevynúti akékoľvek zákonné právo alebo opravný prostriedok, ktorý je obsiahnutý v Zmluvných podmienkach (alebo z ktorého má spoločnosť Google prospech na základe akéhokoľvek platného zákona), nebude sa to považovať za výslovné zrieknutie sa práv spoločnosti Google a že tieto práva alebo opravné prostriedky budú spoločnosti Google aj naďalej k dispozícii.</p>
<p>19.5 Ak akýkoľvek súd, ktorý má právomoc rozhodovať v tejto veci, rozhodne, že akékoľvek ustanovenie Zmluvných podmienok je neplatné, potom toto ustanovenie bude zo Zmluvných podmienok odstránené bez ovplyvnenia zvyšných Zmluvných podmienok. Zvyšné ustanovenia Zmluvných podmienok ostanú naďalej v platnosti a budú vynútiteľné.</p>
<p>19.6 Beriete na vedomie, že každý člen skupiny spoločností, ktorých je spoločnosť Google materskou spoločnosťou, bude oprávnenou treťou stranou Zmluvných podmienok a že takéto ďalšie spoločnosti budú oprávnené priamo vynucovať akékoľvek ustanovenia Zmluvných podmienok, ktoré im prideľujú výhody (alebo práva v ich prospech), a spoliehať sa na ne, a súhlasíte s tým. Žiadne iné ako tieto osoby alebo spoločnosti nebudú oprávnené tretie strany Zmluvných podmienok.</p>
<p>19.7 Zmluvné podmienky a váš vzťah so spoločnosťou Google určený týmito Zmluvnými podmienkami sa budú riadiť anglickými zákonmi. Vy a spoločnosť Google súhlasíte s tým, že akúkoľvek právnu záležitosť vyplývajúcu zo Zmluvných podmienok odošlete na vyriešenie výlučne jurisdikcii súdov Anglicka. Bez ohľadu na to súhlasíte s tým, že spoločnosť Google bude naďalej oprávnená žiadať prikazujúce opravné prostriedky (alebo rovnocenný typ neodkladnej právnej podpory) u akejkoľvek jurisdikcie.</p>
<p>4. decembra 2008</p>
<h3> </h3>
<br />
</body>
</html>
