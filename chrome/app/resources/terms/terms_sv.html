<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome – användarvillkor</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
  if (results != null) {
    obj.href = obj.href + results[1];
  } else {
    s2 = 'intl/([^/]*)';
    regex2 = new RegExp(s2);
    results2 = regex2.exec(window.location.href);
    if (results2 != null) {
      obj.href = obj.href + '?hl=' + results2[1];
    }
  }
}
</script></head>

<body>
<h2>Google Chrome – användarvillkor</h2>
<p>Dessa användarvillkor gäller den körbara versionen av Google Chrome. Källkoden till Google Chrome är tillgänglig kostnadsfritt enligt de programlicensavtal för öppen källkod som är tillgängliga på http://code.google.com/chromium/terms.html.</p>
<p><strong>1. Din relation till Google</strong></p>
<p>1.1 Användningen av Googles produkter, program, tjänster och webbplatser (som härefter gemensamt kallas "tjänster" i detta dokument och som inte omfattar tjänster som Google tillhandahåller under ett separat skrivet avtal) regleras av villkoren i ett juridiskt avtal mellan dig och Google. "Google" står för Google Inc., vars huvudkontor finns på 1600 Amphitheatre Parkway, Mountain View, CA 94043, USA. I detta dokument förklaras vad avtalet består av och några av villkoren i avtalet beskrivs.</p>
<p>1.2 Såvida inget annat skriftligt avtal med Google anger något annat inkluderar ditt avtal med Google alltid minst de villkor som beskrivs i detta dokument. De kallas härefter för "allmänna villkor". Öppen källkods-licenser för Google Chromes källkod utgör separata skriftliga avtal. I den begränsade utsträckning som öppen källkods-licenserna motsäger dessa allmänna villkor, bestämmer öppen källkods-licenserna ditt avtal med Google för bruket av Google Chrome eller specifika komponenter som ingår i Google Chrome.</p>
<p>1.3 Utöver de allmänna villkoren omfattar ditt avtal med Google även villkoren i alla juridiska tillkännagivanden som gäller för tjänsterna. De kallas härefter för "ytterligare villkor". När ytterligare villkor gäller för en tjänst kommer de att göras tillgängliga så att du kan läsa dem antingen inom eller via användningen av tjänsten.</p>
<p>1.4 Dessa allmänna villkor utgör tillsammans med de ytterligare villkoren ett juridiskt bindande avtal mellan dig och Google vad gäller användningen av tjänsterna. Det är viktigt att du tar dig tid att noggrant läsa igenom villkoren. Detta juridiska avtal kallas härefter för "villkor".</p>
<p>1.5 Om det finns någon motsättning mellan vad de ytterligare villkoren och de allmänna villkoren säger ska de ytterligare villkoren gälla i förhållande till den tjänsten.</p>
<p><strong>2. Godkänna villkoren</strong></p>
<p>2.1 För att kunna använda tjänsterna måste du först godkänna villkoren. Du kan inte använda tjänsterna om du inte godkänner villkoren.</p>
<p>2.2 Du kan godkänna villkoren genom att:</p>
<p>(A) klicka för att godkänna villkoren där Google har gjort detta alternativ tillgängligt i användargränssnittet för en tjänst, eller</p>
<p>(B) genom att faktiskt använda tjänsterna. I detta fall förstår och godkänner du att Google behandlar din användning av tjänsterna som ett godkännande av villkoren från och med då. </p>
<p><strong>3. Språkbruket i villkoren</strong></p>
<p>3.1 I fall där Google tillhandahåller en översättning av den engelska språkversionen av villkoren godkänner du att översättningen endast tillhandahålls för att underlätta för dig och att det är den engelska språkversionen av villkoren som ska styra ditt förhållande till Google.</p>
<p>3.2 Om det finns någon motsättning mellan den engelska språkversionen av villkoren och en översättning, ska den engelska språkversionen gälla.</p>
<p><strong>4. Googles tillhandahållande av tjänster</strong></p>
<p>4.1 Google har dotterbolag och relaterade juridiska enheter runt om i världen ("Dotterbolag och filialer"). Ibland är det dessa företag som tillhandahåller tjänsterna å Googles vägnar. Du är medveten om och samtycker till att dotterbolag och filialer har rätt att tillhandahålla tjänsterna.</p>
<p>4.2 Google kommer ständigt med nya förbättringar för att kunna ge sina användare bästa möjliga upplevelse. Du är medveten om och samtycker till att typen av och utseendet på tjänster som Google erbjuder emellanåt kan ändras utan att du meddelas i förväg.</p>
<p>4.3 Som en del av dessa ständiga förbättringar är du medveten om och samtycker till att Google eventuellt kan avbryta (permanent eller tillfälligt) leveransen av tjänsterna (eller funktioner inom dessa tjänster) till dig eller till användare i allmänhet efter Googles eget gottfinnande, och utan att du meddelas i förväg. Du kan sluta använda tjänsterna när som helst. Du behöver inte särskilt informera Google om när du tänker sluta använda tjänsterna.</p>
<p>4.4 Du är medveten om och samtycker till att det kan hända att du inte får tillgång till tjänsterna och kontouppgifterna eller till filer och annat innehåll som finns på ditt konto om Google inaktiverar åtkomsten till ditt konto.</p>
<p><strong>5. Din användning av tjänsterna</strong></p>
<p>5.1 Du samtycker till att enbart använda tjänsterna enligt vad som tillåts av (a) villkoren och (b) alla tillämpliga lagar, regler eller allmänt accepterade bruk eller riktlinjer i relevant jurisdiktion (inklusive eventuella lagar som rör export av data eller programvara till eller från USA eller andra relevanta länder). </p>
<p>5.2 Du samtycker till att du inte kommer att medverka i någon aktivitet som stör eller avbryter tjänsterna (eller servrar och nätverk som är kopplade till tjänsterna).</p>
<p>5.3 Du samtycker till att inte reproducera, göra dubbletter av, kopiera, sälja, handla med eller sälja vidare tjänsterna oavsett syfte, utom om du har fått särskilt tillstånd att göra detta i ett separat avtal med Google.</p>
<p>5.4 Du samtycker till att du är ensam ansvarig för (och att Google inte har något ansvar gentemot dig eller någon tredje part för) eventuella brott mot dina förpliktelser enligt villkoren samt för konsekvenserna (inklusive eventuell förlust eller skada som Google kan komma att lida av) av ett sådant brott. </p>
<p><strong>6. Sekretess och personlig information</strong></p>
<p>6.1 Information om Googles sekretesstillämpning ges i vår sekretesspolicy på adressen http://www.google.se/privacy.html. Denna policy förklarar hur Google hanterar din personliga information och hur vi skyddar sekretessen när du använder Googles tjänster.</p>
<p>6.2 Du samtycker till att dina uppgifter används i enlighet med Googles sekretesspolicy.</p>
<p><strong>7. Tjänsternas innehåll</strong></p>
<p>7.1 Du förstår att ansvaret för all information (t.ex. datafiler, skriven text, datorprogram, musik, ljudfiler och andra ljud, foton, videor och andra bilder) som du har åtkomst till som en del av, eller via ditt bruk av tjänsterna, helt och hållet åligger den person som innehållet härrör från. All sådan information kallas härefter för "Innehåll".</p>
<p>7.2 Du bör vara medveten om att innehåll som presenteras som en del av tjänsterna, inklusive men inte begränsat till annonsering och sponsrat innehåll i tjänsterna, kan vara skyddat av immateriella rättigheter som tillhör sponsorerna eller annonsörerna som tillhandahåller Google med innehållet (eller av andra personer eller företag å deras vägnar). Du kan inte ändra, hyra ut, leasa, låna ut, sälja, distribuera eller skapa härledda verk baserat på detta innehåll (helt eller delvis) utom när du har fått särskilt tillstånd av Google eller av innehållets ägare enligt ett separat avtal.</p>
<p>7.3 Google förbehåller sig rätten (men har ingen skyldighet) att i förväg visa eller granska, flagga, filtrera, ändra, refusera eller ta bort en del av eller allt innehåll från en tjänst. För vissa tjänster kan Google tillhandahålla verktyg för att filtrera bort pornografi. Dessa verktyg omfattar bland annat inställningarna för SafeSearch (se http://www.google.se/help/customize.html#safe). Dessutom finns det kommersiellt tillgängliga tjänster och program för att begränsa tillgången till material som du anser är stötande.</p>
<p>7.4 Du är medveten om att din användning av tjänsterna kan innebära att du utsätts för innehåll som du anser vara kränkande, opassande eller stötande och att du i detta hänseende använder tjänsterna på egen risk.</p>
<p>7.5 Du samtycker till att du ensam är ansvarig (och att Google inte har något ansvar gentemot dig eller någon tredje part) för allt innehåll som du skapar, överför eller visar när du använder tjänsterna samt för konsekvenserna (inklusive eventuell förlust eller skada som Google kan komma att lida) av att göra detta.</p>
<p><strong>8. Äganderätt</strong></p>
<p>8.1 Du är medveten om och samtycker till att Google (eller Googles licensgivare) äger alla juridiska rättigheter, all äganderätt och alla intressen, inklusive alla immateriella rättigheter till tjänsten (oavsett om rättigheterna är registrerade eller inte, och oavsett var i världen dessa rättigheter finns).</p>
<p>8.2 Utom i fall då du har ett annat skriftligt avtal med Google finns det inget i villkoren som ger dig rätt att använda Googles varumärkesnamn, varumärken, servicemärken, logotyper, domännamn och andra utmärkande märkesprofiler.</p>
<p>8.3 Om du har uttrycklig rätt att använda någon av dessa märkesprofiler i ett separat skriftligt avtal med Google samtycker du till att använda sådana profiler i enlighet med avtalet, alla gällande bestämmelser i villkoren och riktlinjerna för användning av Googles märkesprofiler enligt uppdateringarna som sker emellanåt. Dessa riktlinjer finns online på adressen http://www.google.com/permissions/guidelines.html (eller en annan webbadress som Google emellanåt tillhandahåller för detta syfte).</p>
<p>8.4 Google erkänner och samtycker till att det inte har några rättigheter, befogenheter och anspråk vad gäller dig (eller dina licensgivare) enligt dessa villkor på eller till innehåll som du skickar in, lägger upp, överför eller visar på eller via tjänsterna, inklusive alla immateriella rättigheter till innehållet (oavsett om dessa rättigheter är registrerade eller inte, och oavsett var i världen dessa rättigheter finns). Utom när du har annat skriftligt avtal med Google samtycker du till att du har ansvar för att skydda och upprätthålla dessa rättigheter och att Google inte har någon skyldighet att göra så för din räkning.</p>
<p>8.5 Du samtycker till att inte ta bort, dölja eller ändra information om äganderätt (inklusive information om upphovsrätt och varumärken) som finns inom eller i anslutning till tjänsterna.</p>
<p>8.6 Du samtycker till att använda tjänsterna utan att använda varumärken, servicemärken, varumärkesnamn och logotyper för ett företag eller en organisation på ett sätt som troligen eller avsiktligen skapar förvirring om vem som äger eller har behörighet att använda sådana märken, namn och logotyper, utom när Google uttryckligen och skriftligen har beviljat annat.</p>
<p><strong>9. Licens från Google</strong></p>
<p>9.1 Google tillhandahåller en personlig, världsomspännande, royaltyfri, ej överförbar och icke-exklusiv licens som tillåter att du använder programmet som Google tillhandahåller som en del av tjänsten såsom den tillhandahålls av Google (benämns ”programvaran” nedan). Denna licens har det enda syftet att göra det möjligt för dig att använda och åtnjuta fördelarna med tjänsterna så som de tillhandahålls av Google, på de sätt som villkoren tillåter.</p>
<p>9.2 Med förbehåll för avsnitt 1.2 får du inte (och kan inte tillåta någon annan att) kopiera, ändra, skapa härledda verk av, dekonstruera, dekompilera eller på annat sätt försöka extrahera källkod från programmet eller någon del av detta, utom när detta uttryckligen tillåts eller krävs enligt lag, och utom när Google uttryckligen och skriftligen har gett tillstånd till detta.</p>
<p>9.3 Med förbehåll för avsnitt 1.2 och om inte Google har gett dig uttryckligt skriftligt tillstånd kan du inte tilldela någon (eller bevilja någon en dellicens för) dina rättigheter att använda programmet, bevilja säkerhetsrätt till dina rättigheter att använda programmet, eller på annat sätt överföra någon del av rättigheterna att använda programmet.</p>
<p><strong>10. Innehållslicens från dig</strong></p>
<p>10.1 Du behåller upphovsrätten och alla andra rättigheter som du redan har för innehåll som du skickar, lägger upp eller visar på eller via tjänsterna.</p>
<p><strong>11. Programuppdateringar</strong></p>
<p>11.1 Programmet som du använder kan emellanåt hämta och installera uppdateringar automatiskt från Google. Dessa uppdateringar har utformats för att förbättra, stärka och ytterligare utveckla tjänsterna och kan vara buggfixar, förbättrade funktioner, nya programmoduler och helt nya versioner. Du samtycker till att ta emot sådana uppdateringar (och till att Google har tillstånd att sända dessa till dig) som en del av din användning av tjänsterna.</p>
<p><strong>12. Avsluta din relation med Google</strong></p>
<p>12.1 Villkoren fortsätter att gälla tills de avslutas av dig eller Google enligt nedanstående. </p>
<p>12.2 Google kan när som helst avsluta sitt juridiska avtal med dig om:</p>
<p>(A) du har brutit mot någon av bestämmelserna i villkoren (eller har agerat på ett sätt som tydligt visar att du inte har för avsikt eller inte har möjlighet att efterfölja bestämmelserna i villkoren); eller</p>
<p>(B) Google måste göra så enligt lag (t.ex. om tillhandahållandet av tjänsterna är eller blir olagliga i ditt fall); eller</p>
<p>(C) den partner med vilken Google erbjuder dig tjänster avslutar sin anknytning till Google eller upphör erbjuda sina tjänster; eller</p>
<p>(D) Google övergår till att inte längre erbjuda tjänsterna till användare i det land i vilket du bor eller från vilket du använder tjänsterna; eller</p>
<p>(E) tillhandahållandet av tjänsterna som Google erbjuder enligt Google inte längre är kommersiellt gångbart.</p>
<p>12.3 Inget i detta avsnitt ska påverka Googles rättigheter med avseende på tillhandahållandet av tjänsterna enligt avsnittet 4 i villkoren.</p>
<p>12.4 När villkoren upphör att gälla kommer alla lagstadgade rättigheter, förpliktelser och ansvarsåtaganden som du och Google har haft, varit underkastade (eller som har tillkommit under tiden som villkoren har gällt) eller som har uppgetts fortsätta utan tidsgräns, ej att påverkas av upphörandet, och bestämmelserna i paragraf 19.7 ska fortsätta att tillämpas på sådana rättigheter, förpliktelser och ansvarsåtaganden utan tidsgräns.</p>
<p><strong>13. Friskrivningsklausul för garantier</strong></p>
<p>13.1 Tjänsterna tillhandahålls i befintligt skick och Google, dess dotterbolag och filialer och deras licensgivare ger dig ingen garanti med hänseende till dem.</p>
<p>13.2 Google, dess dotterbolag och filialer och deras licensgivare varken garanterar eller hävdar att:</p>
<p>(A) Din användning av tjänsterna kommer att uppfylla dina krav</p>
<p>(B) Din användning av tjänsterna förblir oavbruten, snabb, säker eller felfri</p>
<p>(C) All information som du får som ett resultat av att använda tjänsterna är korrekt eller tillförlitlig och</p>
<p>(D) Att defekter i utförande eller funktioner i ett program som du fått som en del av tjänsterna kommer att korrigeras.</p>
<p>13.3 Inga garantier eller villkor (inklusive underförstådda villkor vad gäller tillfredsställande kvalitet, lämplighet för ett visst ändamål eller utförande enligt beskrivning) gäller för tjänsterna utom i den utsträckning som uttryckligen anges i villkoren.</p>
<p>13.4 Ingenting i villkoren ska påverka de lagstadgade rättigheter som du alltid åtnjuter som konsument och som du inte kan samtycka till eller avsäga dig i något avtal.</p>
<p><strong>14. Ansvarsbegränsning</strong></p>
<p>14.1 Inget i dessa villkor ska utesluta eller begränsa Googles ansvarsskyldighet för förluster som inte lagenligt kan uteslutas eller begränsas enligt gällande lagar.</p>
<p>14.2 I enlighet med den övergripande bestämmelsen i stycket 14.1 ovan är Google, dess dotterbolag och filialer och deras licensgivare inte ansvarsskyldiga gentemot dig vad gäller:</p>
<p>(A) indirekta förluster eller förluster orsakade av följdskador som du åsamkar dig. Detta inkluderar all förlust av intäkter (åsamkad direkt eller indirekt), förlust av goodwill eller affärsrykte eller din förlust av data;</p>
<p>(B) förlust eller skada som du kan ha åsamkat som ett resultat av:</p>
<p>(i) tillit du har satt till fullständighet, exakthet eller förekomst av annonsering, eller som ett resultat av ett förhållande eller en transaktion mellan dig och en annonsör eller sponsor vars annonser visas på tjänsterna;</p>
<p>(ii) ändringar som google kan göra av tjänsterna, eller ett permanent eller tillfälligt avbrott i tillhandahållandet av tjänsterna (eller funktioner inom tjänsterna);</p>
<p>(iii) borttagning eller förvrängning av eller underlåtenhet att lagra innehåll och andra kommunikationsdata som underhålls eller överförs av eller via tjänsterna du använder;</p>
<p>(iii) din underlåtenhet att ge Google korrekt kontoinformation;</p>
<p>(iv) din underlåtenhet att hålla lösenord eller kontouppgifter säkra och konfidentiella;</p>
<p>14.3 Dessa begränsningar av Googles ansvarsskyldighet gentemot dig enligt stycket 14.2 ovan ska gälla oavsett om Google har informerats eller inte har informerats om eller skulle ha varit medvetet om möjligheten till att sådana förluster skulle uppstå.</p>
<p><strong>15. Riktlinjer angående upphovsrätt och varumärken</strong></p>
<p>15.1 Det är Googles policy att svara på anmälningar om påstådd kränkning av upphovsrätten som följer gällande internationella lagar om immateriella rättigheter (inklusive den amerikanska Digital Millennium Copyright Act, DMCA) och att avsluta konton som tillhör personer som gjort upprepade kränkningar. Mer uppgifter om Googles policy finns på adressen http://www.google.com/dmca.html.</p>
<p>15.2 Google tillämpar en process för varumärkesklagomål med avseende på Googles annonseringsverksamhet. Information om denna finns på adressen http://www.google.com/tm_complaint.html.</p>
<p><strong>16. Annonser</strong></p>
<p>16.1 Vissa av tjänsterna sponsras av annonsintäkter och annonser och kampanjer kan visas. Dessa annonser kan riktas mot innehållet som lagras i tjänsterna, sökfrågor som görs via tjänsterna eller annan information.</p>
<p>16.2 Sättet för, formen på och omfattningen av Googles annonsering av dessa tjänster kan ändras utan att du meddelas om detta.</p>
<p>16.3 I gengäld för att Google ger dig åtkomst till och möjlighet att använda tjänsterna godkänner du att Google placerar sådana annonser på tjänsterna.</p>
<p><strong>17. Övrigt innehåll</strong></p>
<p>17.1 Tjänsterna kan inkludera hyperlänkar till andra webbplatser eller resurser eller till annat innehåll. Google har inte kontroll över webbplatser eller resurser som tillhandahålls av andra företag eller privatpersoner än Google.</p>
<p>17.2 Du är medveten om och samtycker till att Google inte är ansvarigt för tillgängligheten för sådana externa webbplatser eller resurser och inte rekommenderar annonsering, produkter eller annat material som finns på eller som görs tillgängligt via sådana webbplatser eller resurser.</p>
<p>17.3 Du är medveten om och samtycker till att Google inte är ansvarigt för förlust eller skada som du kan åsamka dig som ett resultat av tillgängligheten av dessa externa webbplatser eller resurser eller som ett resultat av din tillit till fullständighet, exakthet eller förekomst av annonsering, produkter eller annat material som finns på eller som görs tillgängligt via sådana webbplatser eller resurser.</p>
<p><strong>19. Ändringar i villkoren</strong></p>
<p>18.1 Google kan emellanåt ändra de allmänna eller ytterligare villkoren. När dessa ändringar görs publicerar Google en ny version av de allmänna villkoren som finns på adressen http://www.google.com/accounts/TOS?hl=sv och du kan tillgå alla nya ytterligare villkor inom eller via de tjänster som berörs.</p>
<p>18.2 Du är medveten om och samtycker till att om du använder tjänsterna efter det datum då de allmänna eller ytterligare villkoren ändrades, behandlar Google din användning som ett godkännande av de uppdaterade allmänna eller ytterligare villkoren.</p>
<p><strong>19 Allmänna juridiska villkor</strong></p>
<p>19.1 Ibland när du använder tjänsterna kan du (som ett resultat av eller genom din användning av tjänsterna) använda en tjänst, hämta program eller handla varor som tillhandahålls av en annan person eller ett annat företag. Din användning av sådana andra tjänster, program eller varor kan omfattas av separata villkor mellan dig och företaget eller personen i fråga. Om så är fallet påverkar villkoren inte det juridiska förhållandet med dessa andra företag eller personer.</p>
<p>19.2 Villkoren utgör hela det juridiska avtalet mellan dig och Google och styr din användning av tjänsterna (utom tjänster som Google tillhandahåller under ett separat skrivet avtal) och ersätter helt och hållet alla tidigare avtal mellan dig och Google vad gäller tjänsterna.</p>
<p>19.3 Du samtycker till att Google kan förse dig med meddelanden, inklusive sådana som rör ändringar av villkoren, via e-post, vanlig post eller via inlägg till tjänsterna.</p>
<p>19.4 Du samtycker till att om Google inte utövar eller driver igenom någon juridisk rättighet eller gottgörelse som omfattas av villkoren (eller som Google åtnjuter enligt gällande lagar), kommer detta inte att anses vara ett formellt upphävande av Googles rättigheter och att dessa rättigheter eller gottgörelser fortfarande kommer att vara tillgängliga för Google.</p>
<p>19.5 Om någon domstol eller lag som har jurisdiktion att fatta beslut i frågan, beslutar att någon bestämmelse i dessa villkor är ogiltig, kommer den bestämmelsen att tas bort från villkoren utan att det påverkar återstående villkor. Återstående bestämmelser i villkoren fortsätter att vara giltiga och kommer att upprätthållas.</p>
<p>19.6 Du är medveten om och samtycker till att varje medlem i gruppen med företag för vilken Google är det överordnade företaget ska vara förmånstagare som tredje part enligt dessa villkor och att sådana andra företag ska ha rätt att direkt genomdriva och lita på bestämmelser i villkoren som tilldelar dem en förmån (eller rättigheter till deras fördel). I inga andra fall än dessa kommer andra personer eller företag att vara förmånstagare som tredje part av dessa villkor.</p>
<p>19.7 Dessa villkor och relationen mellan dig och Google enligt villkoren, ska styras av engelsk lag. Du och Google samtycker till att följa de exklusiva lagar som gäller i domstolar i England för att lösa juridiska som uppstår i och med villkoren. Oaktat detta samtycker du till att Google fortsättningsvis har tillstånd att begära domstolsförelägganden (eller motsvarande typ av omedelbar juridisk åtgärd) inom en jurisdiktion.</p>
<p>4 december 2008</p>
<h3> </h3>
<br />
</body>
</html>
