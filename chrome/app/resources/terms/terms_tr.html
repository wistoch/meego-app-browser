<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Google Chrome Hizmet Şartları</h3>
<p>Bu Hizmet Şartları Google Chrome'un yürütülebilir kod sürümü için geçerlidir.  Google Chrome kaynak kodu, <a href="http://code.google.com/chromium/terms.html">http://code.google.com/chromium/terms.html</a> adresindeki açık kaynak yazılım lisans sözleşmeleri uyarınca ücretsiz olarak kullanılabilir.</p>
<p><b>1. Google ile ilişkiniz</b></p>
<p>1.1 Google ürünlerini, yazılımlarını, hizmetlerini ve web sitelerini kullanımınız (işbu dokümanda hepsi birden &ldquo;Hizmetler&rdquo; olarak anılacaktır. Google&rsquo;ın başka bir yazılı sözleşme altında size sunduğu hizmetleri kapsamaz), Google ile aranızdaki yasal bir sözleşmenin şartlarına tabidir. &ldquo;Google&rdquo;, esas iş merkezi 1600 Amphitheatre Parkway, Mountain View, CA 94043, ABD adresinde bulunan Google Inc. şirketini ifade etmektedir. Bu dokümanda sözleşmenin nasıl yapıldığı ve söz konusu sözleşmenin bazı şartları açıklanmaktadır.</p>
<p>1.2 Google tarafından aksi yazılı olarak kabul edilmedikçe Google ile yaptığınız sözleşme, her zaman, asgari olarak bu dokümanda belirtilen şartları ve koşulları içerecektir. Bu şartlar ve koşullar, aşağıda &ldquo;Genel Şartlar&rdquo; olarak ifade edilmektedir.  Google Chrome kaynak kodu için açık kaynak yazılım lisansları ayrı yazılı sözleşmelerdir.  Açık kaynak yazılım lisanslarının bu Genel Şartlar'ın açıkça yerini aldığı ölçüde, Google Chrome veya Google Chrome'un belirli bileşenlerinin kullanımı için Google ile aranızdaki sözleşme açık kaynak lisanslarına tabidir.</p>
<p>1.3 Google ile yaptığınız sözleşme, Genel Şartlar'a ek olarak Hizmetler'in tabi olduğu Yasal Bildirimlere ilişkin şartları da içerecektir. Bunların tümü, aşağıda &ldquo;Ek Şartlar&rdquo; olarak ifade edilmiştir. Bir Hizmet Ek Şartlar'a tabi olduğunda bu şartları, söz konusu Hizmet'in içinden veya o Hizmet'i kullanırken erişerek okuyabilirsiniz.</p>
<p>1.4 Genel Şartlar, Ek Şartlar'la birlikte Hizmetler'i kullanımınızla ilişkili olarak Google ile aranızda yasal bağlayıcılığı olan bir sözleşme teşkil eder. Zaman ayırıp bu şartları dikkatli bir şekilde okumanız önemlidir. Bu yasal sözleşme, aşağıda kısaca &ldquo;Şartlar&rdquo; olarak ifade edilmektedir.</p>
<p>1.5 Ek Şartlar ile Genel Şartlar arasında bir uyuşmazlık söz konusu olduğunda Hizmetle ilişkili olarak Ek Şartlar geçerli olacaktır.</p>
<p><b>2. Şartlar'ın Kabulü</b></p>
<p>2.1 Hizmetler'den yararlanabilmek için önce Şartlar'ı kabul etmeniz gerekir. Şartlar'ı kabul etmeden Hizmetler'i kullanamazsınız.</p>
<p>2.2 Şartlar'ı aşağıdaki yollarla kabul edebilirsiniz:</p>
<p>(A) herhangi bir Hizmet'in kullanıcı arayüzünde Şartlar'ı kabul etme seçeneğini (Google tarafından bu seçenek sunulmuşsa) tıklayarak veya</p>
<p>(B) Hizmetler'i fiili olarak kullanmaya başlayarak. Bu noktadan itibaren, Google'ın, Hizmetler'i kullanımınızı Şartlar'ı kabul ettiğiniz şeklinde yorumlayacağını anlar ve kabul edersiniz.</p>
<p>2.3 (a) Yasalar önünde Google ile bağlayıcı bir sözleşmeye taraf olabilecek yaşta değilseniz veya (b) ABD&rsquo;de veya ikamet ettiğiniz ya da Hizmetler'i kullanırken bulunduğunuz ülke dahil olmak üzere diğer ülkelerde geçerli olan yasalar uyarınca söz konusu Hizmetler'den yararlanmanız yasaksa, Hizmetler'i kullanamaz ve Şartlar'ı kabul edemezsiniz.</p>
<p>2.4 Devam etmeden önce, kendi kayıtlarınız için Genel Şartlar'ın yazılı bir çıktısını almalı veya bir kopyasını yerel olarak kaydetmelisiniz.</p>
<p><b>3. Şartlar'ın yazıldığı dil</b></p>
<p>3.1 Google, Şartlar'ın İngilizce sürümünün bir çevirisini sağladığında bu çevirinin yalnızca size kolaylık sağlamak için sunulduğunu ve Google ile ilişkinizde Şartlar'ın İngilizce sürümünün esas alınacağını kabul edersiniz.</p>
<p>3.2 Şartlar'ın İngilizce sürümünde ifade edilenlerle çeviride ifade edilenler arasında bir uyuşmazlık söz konusu olduğunda İngilizce sürüm geçerli olacaktır.</p>
<p><b>4. Hizmetler'in Google tarafından sağlanması</b></p>
<p>4.1 Google&rsquo;ın dünyanın dört bir yanında yan kuruluşları ve bağlı tüzel kuruluşları vardır (&ldquo;Yan Kuruluşlar ve Bağlı Şirketler&rdquo;). Bazen söz konusu Hizmetler Google adına bu şirketler tarafından size sunulur. Yan Kuruluşların ve Bağlı Şirketlerin bu Hizmetler'i size sunmaya yetkili olduğunu kabul edersiniz.</p>
<p>4.2 Google, kullanıcılarına mümkün olan en iyi deneyimi sağlamak için sürekli yenilikler yapmaktadır. Google&rsquo;ın sunduğu Hizmetler'in biçim ve niteliğinin zaman zaman önceden bildirilmeksizin değişebileceğini kabul edersiniz.</p>
<p>4.3 Bu sürekli yenilenmenin bir parçası olarak Google&rsquo;ın önceden haber vermeksizin bazı Hizmetler'i (veya Hizmetler'in kimi özelliklerini) tamamen kendi takdirine bağlı olarak size veya genel olarak kullanıcılara sağlamayı (geçici veya kalıcı olarak) durdurabileceğini kabul edersiniz. Siz, Hizmetler'i kullanmayı istediğiniz zaman bırakabilirsiniz. Hizmetler'i kullanmayı bıraktığınızda bunu özel olarak Google&rsquo;a bildirmeniz gerekmez.</p>
<p>4.4 Google&rsquo;ın hesabınıza erişimi devre dışı bırakması durumunda söz konusu Hizmetler'e, hesap ayrıntılarınıza veya hesabınızda bulunan başka dosyalara ya da içeriğe erişiminizin engellenebileceğini kabul edersiniz.</p>
<p>4.5 Google, Hizmetler aracılığıyla gönderebileceğiniz veya alabileceğiniz aktarım sayısı veya herhangi bir Hizmet için kullanılan depolama alanı miktarı için sabit bir üst sınır belirtmese de uygun gördüğünde Google&rsquo;ın her zaman bu tür sabit üst sınırlar belirleyebileceğini kabul edersiniz.</p>
<p><b>5. Hizmetler'in tarafınızdan kullanımı</b></p>
<p>5.1 Belirli Hizmetler'e erişebilmek için, Hizmetler'e kayıt işlemleri sırasında veya Hizmetler'i sürekli kullanmanızın bir parçası olarak hakkınızda bilgi (kimlik veya iletişim bilgileri gibi) vermeniz istenebilir. Google&rsquo;a verdiğiniz kayıt bilgilerinin her zaman doğru, tam ve güncel olacağını kabul edersiniz.</p>
<p>5.2 Hizmetler, yalnızca (a) Şartlar ve (b) (veri veya yazılımların Amerika Birleşik Devletleri'ne/Devletleri'nden diğer ilgili ülkelere/ülkelerden ihracı ile ilgili tüm yasalar da dahil olmak üzere) ilgili yargı bölgesindeki geçerli herhangi bir yasa, yönetmelik veya genel olarak kabul edilmiş uygulamalar ve yönergeler tarafından izin verilen amaçlar doğrultusunda kullanmayı kabul edersiniz.</p>
<p>5.3 Google ile yaptığınız ayrı bir sözleşmede açıkça izin verilmediği sürece Hizmetler'in hiçbirine Google tarafından sağlanan arayüz dışında bir yöntemle erişmeyeceğinizi (veya erişmeye çalışmayacağınızı) kabul edersiniz.</p>
<p>5.4 Hizmetler'i (veya Hizmetler'e bağlı sunucuları ve ağları) engelleyen veya bozan hiçbir etkinlikte bulunmayacağınızı kabul edersiniz.</p>
<p>5.5 Google ile yaptığınız ayrı bir sözleşmede açıkça izin verilmediği sürece, Hizmetler'i hiçbir amaçla yeniden üretmemeyi, çoğaltmamayı, kopyalamamayı, satmamayı, ticaretini yapmamayı veya yeniden satmamayı kabul edersiniz.</p>
<p>5.6 Şartlar'dan doğan yükümlülüklerinizin ihlalinden ve bu ihlalin sonuçlarından (Google&rsquo;ın uğrayabileceği her tür kayıp ve hasar dahil olmak üzere) tek başınıza sorumlu olduğunuzu (ve Google&rsquo;ın size veya üçüncü bir tarafa karşı hiçbir sorumluluğu olmadığını) kabul edersiniz.</p>
<p><b>6. Şifreleriniz ve hesabınızın güvenliği</b></p>
<p>6.1 Hizmetler'e erişmek için kullandığınız her türlü hesabın şifresinin gizliliğini korumanın sizin sorumluluğunuzda olduğunu kabul edersiniz.</p>
<p>6.2 Dolayısıyla, hesabınız altında meydana gelen tüm etkinliklerden Google'a karşı yalnızca sizin sorumlu olduğunuzu kabul edersiniz.</p>
<p>6.3 Şifrenizin ya da hesabınızın her türlü yetkisiz kullanımını <a href="http://www.google.com/support/accounts/bin/answer.py?answer=48601">http://www.google.com.tr/support/accounts/bin/answer.py?answer=48601</a> adresinden Google&rsquo;a hemen bildirmeyi kabul edersiniz.</p>
<p><b>7. Gizlilik ve kişisel bilgileriniz</b></p>
<p>7.1 Google'ın veri koruma uygulamaları hakkında bilgi için lütfen <a href="http://www.google.co.uk/privacy.html">http://www.google.com.tr/privacy.html</a> adresindeki Google gizlilik politikasını okuyun. Bu politika, Hizmetler'i kullandığınızda Google&rsquo;ın kişisel bilgilerinizi nasıl ele aldığını ve gizliliğinizi nasıl koruduğunu açıklar.</p>
<p>7.2 Verilerinizin Google&rsquo;ın gizlilik politikası doğrultusunda kullanılmasını kabul edersiniz.</p>
<p><b>8. Hizmetler'in İçeriği</b></p>
<p>8.1 Hizmetler'in veya bu Hizmetler'i kullanmanızın bir parçası olarak eriştiğiniz tüm bilgilerin (örneğin veri dosyaları, yazılı metin, bilgisayar yazılımı, müzik, ses dosyaları veya diğer sesler, fotoğraflar, videolar ve diğer resimler), yalnızca bu içeriğin kaynağı olan kişinin sorumluluğunda olduğunu kabul edersiniz. Aşağıda bu türden bilgilerin tümü &ldquo;İçerik&rdquo; olarak ifade edilmektedir.</p>
<p>8.2 Hizmetler'in içindeki reklamlar ve sponsorlu İçerik dahil, ancak bunlarla sınırlı olmamak üzere Hizmetler'in bir parçası olarak size sunulan İçeriğin, bu İçeriği Google'a sağlayan sponsorların veya reklamverenlerin (veya onlar adına hareket eden diğer kişi veya kuruluşların) fikri mülkiyet haklarıyla korunuyor olabileceğini unutmamalısınız. Google veya söz konusu İçeriğin sahipleri ayrı bir sözleşmeye size bu yetkiyi vermediği sürece bu İçeriği (tamamen veya kısmen) değiştiremez, finansal kiralama yoluyla veremez, kiralayamaz, ödünç veremez, satamaz, dağıtımını yapamaz veya İçeriği temel alan türev çalışmalar oluşturamazsınız.</p>
<p>8.3 Google, herhangi bir Hizmet'in İçeriğinin bir kısmını veya tamamını önceden görüntüleme, inceleme, işaretleme, filtreleme, değiştirme, reddetme veya kaldırma hakkını saklı tutar; ancak bunu yapmakla yükümlü değildir. Bazı Hizmetler için Google, açık cinsel içeriği filtrelemek için araçlar sunabilir. Bu araçlar, Güvenli Arama tercih ayarlarını içerir (bkz. <a href="http://www.google.co.uk/help/customize.html#safe">http://www.google.com.tr/help/customize.html#safe</a>). Ayrıca, sakıncalı olabileceğini düşündüğünüz materyallere erişimi kısıtlamak için satın alabileceğiniz hizmetler ve yazılımlar vardır.</p>
<p>8.4 Hizmetler'i kullandığınızda, saldırgan, uygunsuz veya sakıncalı olabileceğini düşündüğünüz İçeriğe maruz kalabileceğinizi ve bu bakımdan, Hizmetler'i kullanmanın doğurabileceği riskleri üstlenmeyi kabul edersiniz.</p>
<p>8.5 Hizmetler'i kullanarak oluşturduğunuz, aktardığınız veya görüntülediğiniz her tür İçerikten ve bu tür eylemlerinizin sonuçlarından (Google&rsquo;ın uğrayabileceği her tür kayıp ve hasar dahil olmak üzere) tek başınıza sorumlu olduğunuzu (ve Google&rsquo;ın size veya üçüncü bir tarafa karşı hiçbir sorumluluğu olmadığını) kabul edersiniz.</p>
<p><b>9. Mülkiyet hakları</b></p>
<p>9.1 Hizmetler'de belirtilen fikri mülkiyet hakları (bu haklar kayıtlı olsun veya olmasın ve dünyanın neresinde bulunursa bulunsun) dahil olmak üzere bu Hizmetler için her tür yasal hak, mülkiyet hakkı ve menfaatin Google&rsquo;a (veya Google&rsquo;ın lisans sağlayıcılarına) ait olduğunu kabul edersiniz. Ayrıca bu Hizmetler'in Google tarafından gizli tutulması istenen bilgiler içerebileceğini ve Google&rsquo;ın yazılı izni olmadan bu tür bilgileri açıklamayacağınızı da kabul edersiniz.</p>
<p>9.2 Google ile aksi yönde yazılı bir anlaşmanız olmadığı sürece Şartlar'daki hiçbir madde size Google&rsquo;ın ticari adlarını, ticari markalarını, hizmet markalarını, logolarını, etki alanı adlarını ve diğer belirleyici marka özelliklerini kullanma hakkı vermez.</p>
<p>9.3 Google ile yaptığınız ayrı bir sözleşmeyle bu marka özelliklerinden herhangi birini kullanmanız için açık bir hak tanındıysa bu özellikleri söz konusu sözleşmeye, varsa Şartlar'ın geçerli hükümlerine ve Google&rsquo;ın zaman zaman güncellenen marka özelliği kullanımı yönergelerine uygun bir şekilde kullanmayı kabul edersiniz. Söz konusu yönergeleri <a href="http://www.google.co.uk/permissions/guidelines.html">http://www.google.com.tr/permissions/guidelines.html</a> adresinden (veya Google&rsquo;ın bu amaçla zaman zaman sağladığı diğer URL'lerden) online olarak görüntüleyebilirsiniz.</p>
<p>9.4 Bölüm 11'de belirtilen sınırlı lisans dışında, Google, Şartlar uyarınca sizin Hizmetler'i kullanarak veya Hizmetler üzerinde gönderdiğiniz, yayınladığınız, aktardığınız veya görüntülediğiniz İçerik için sizden (veya lisans sağlayıcılarınızdan), söz konusu İçerikte yer alan fikri mülkiyet hakları (bu haklar tescilli olsun veya olmasın ve dünyanın neresinde bulunursa bulunsun) dahil olmak üzere hiçbir hak, mülkiyet hakkı veya menfaat elde etmediğini kabul eder. Google ile aksi yönde yazılı bir anlaşmanız olmadığı sürece, bu hakları korumak ve uygulamaktan sorumlu olduğunuzu ve Google&rsquo;ın bunu sizin adınıza yapmakla yükümlü olmadığını kabul edersiniz.</p>
<p>9.5 Hizmetler'e eklenmiş olan veya Hizmetler'in içinde bulunan mülkiyet hakkı bildirimlerini (telif hakkı ve ticari marka bildirimleri dahil) kaldırmayacağınızı, görünmesini engellemeyeceğinizi veya değiştirmeyeceğinizi kabul edersiniz.</p>
<p>9.6 Google tarafından yazılı olarak açıkça yetki verilmediği sürece Hizmetler'i kullanırken hiçbir ticari markayı, hizmet markasını, ticari adı, herhangi bir şirket veya kuruluşun logosunu, söz konusu markaların, adların veya logoların sahibi veya yetkili kullanıcısının kimliği konusunda dolaylı veya kasıtlı bir şekilde şüphe yaratacak şekilde kullanmayacağınızı kabul edersiniz.</p>
<p><b>10. Google lisansı</b></p>
<p>10.1 Google size, Google tarafından Hizmetler'in bir parçası olarak sağlanan yazılımı (aşağıda &ldquo;Yazılım&rdquo; adıyla anılır) kullanmanız için kişisel, tüm dünyada geçerli, telif ücretsiz, başkasına devredilemez ve münhasır olmayan bir lisans verir. Bu lisans, yalnızca Google tarafından sağlanan Hizmetler'i, Şartlar tarafından izin verildiği biçimde kullanmanıza ve bu Hizmetler'den yararlanmanıza olanak sağlamak amacıyla verilir.</p>
<p>10.2 Yasalar tarafından açıkça izin verilmediği veya yasalar gerektirmediği sürece veya Google yazılı olarak yapmanıza izin vermedikçe Yazılımı kopyalayamaz, değiştiremez, Yazılım üzerinde ters mühendislik işlemi yapamaz, Yazılımın derlemesini çözemez, türev çalışmalarını hazırlayamaz veya kaynak kodunu ya da herhangi bir parçasını çıkaramazsınız (ve başkalarının bunları yapmasına izin veremezsiniz).</p>
<p>10.3 Google size özel bir yazılı izin vermedikçe Yazılımı kullanma haklarınızı devredemez (veya bu haklarınız için bir alt lisans veremez), Yazılımı kullanma haklarınız üzerinden teminat hakkı veremez veya Yazılımı kullanma haklarınızın hiçbir bölümünü aktaramazsınız.</p>
<p><b>11. Sizin içerik lisansınız</b></p>
<p>11.1 Hizmetler'de veya Hizmetler üzerinden gönderdiğiniz, yayınladığınız veya görüntülediğiniz İçerik için zaten sahip olduğunuz telif hakkı ve diğer haklar yine sizde kalır.</p>
<p><b>12. Yazılım güncellemeleri</b></p>
<p>12.1 Kullandığınız Yazılım, zaman zaman Google&rsquo;dan otomatik olarak güncellemeler indirip yükleyebilir. Bu güncellemeler Hizmetler'i iyileştirmek, genişletmek ve daha da geliştirmek için tasarlanmıştır ve hata düzeltmeleri, gelişmiş işlevler, yeni yazılım modülleri ve tamamen yeni sürümler biçiminde olabilirler. Hizmetler'i kullanmanın bir parçası olarak bu tür güncellemeler almayı (ve Google&rsquo;ın bunları size göndermesine izin vermeyi) kabul edersiniz.</p>
<p><b>13. Google&rsquo;la ilişkinizi kesme</b></p>
<p>13.1 Bu Şartlar, tarafınızdan veya Google tarafından aşağıda açıklandığı biçimle sonlandırılıncaya dek geçerliliğini korur.</p>
<p>13.2 Google ile aranızdaki yasal sözleşmeyi feshetmek istiyorsanız bunun için (a) istediğiniz zaman bunu Google&rsquo;a bildirmeniz ve (b) kullandığınız bütün Hizmetler için, Google bu seçeneği sunuyorsa, hesaplarınızı kapatmanız yeterlidir. Bildiriminizi yazılı olarak, bu Şartlar'ın başında belirtilen Google adresine göndermeniz gerekir.</p>
<p>13.3 Aşağıdaki durumlarda Google sizinle olan yasal sözleşmesini istediği zaman feshedebilir:</p>
<p>(A) Şartlar'ın herhangi bir hükmünü ihlal ettiyseniz (veya Şartlar'ın hükümlerine uymak istemediğiniz ya da uyamayacağınızı açıkça gösterir davranışlar içindeyseniz);</p>
<p>(B) Google, yasalar gereği bunu yapmak zorundaysa (örneğin Hizmetler'in sizin kullanımınıza sunulması yasalara aykırıysa veya yasalara aykırı duruma gelirse);</p>
<p>(C) Google'ın Hizmetler'i size beraber sunduğu ortak, Google ile ilişkisini kestiyse ya da Hizmetleri size sunmayı bıraktıysa;</p>
<p>(D) Google, ikamet ettiğiniz veya hizmetlerini kullandığınız ülkedeki kullanıcılara artık bu Hizmetleri sunmuyorsa;</p>
<p>(E) Google, bu Hizmetler'i size sunmanın artık ticari olarak uygun olmadığına kanaat getirirse.</p>
<p>13.4 Bu Bölümde yer alan hiçbir madde, Google&rsquo;ın, Şartlar'ın 4. Bölümü uyarınca Hizmetler'in sağlanmasına ilişkin haklarını etkilemez.</p>
<p>13.5 Bu Şartlar sona erdiğinde, Google&rsquo;ın ve sizin yararlandığınız, tabi olduğunuz (veya Şartlar geçerliyken zaman içinde doğan) veya süresiz devam edeceği belirtilen yasal hakların, sorumlulukların ve yükümlülüklerin hiçbiri bu durumdan etkilenmez ve paragraf 20.7'nin hükümleri bu tür haklar, sorumluluklar ve yükümlülükler için süresiz olarak geçerliliğini sürdürür.</p>
<p><b>14. Garantilerin Kapsam Dışı Tutulması</b></p>
<p>14.1 Hizmetler "olduğu" gibi sunulmaktadır ve Google, Yan Kuruluşları, Bağlı Şirketleri ve lisans sağlayıcıları bu hizmetler için size herhangi bir garanti vermez.</p>
<p>14.2 Özellikle, Google, Yan Kuruluşları, Bağlı Şirketleri ve lisans sağlayıcıları size:</p>
<p>(A) Hizmetler'i kullanımınızın gereksinimlerinizi karşılayacağını,</p>
<p>(B) Hizmetler'i kullanımınızın kesintisiz, zamanında, güvenli veya hatasız olacağını,</p>
<p>(C) Hizmetler'i kullanarak edineceğiniz bilgilerin doğru ve güvenilir olacağını ve</p>
<p>(D) Hizmetler'in bir parçası olarak kullanımınıza sunulan herhangi bir yazılımın çalışmasında veya işlevlerinde ortaya çıkabilecek hataların düzeltileceğini beyan veya garanti etmemektedir.</p>
<p>14.3 Şartlar'da açıkça belirtilenlerin dışında hiçbir koşul, garanti veya diğer şartlar (tatmin edici kalite, amaç için uygunluk veya açıklamayla uyumluluk açısından herhangi zımni şart da dahil) Hizmetler'e uygulanamaz.</p>
<p>14.4 Bu Şartlar'da yer alan hiçbir hüküm, sözleşmeye göre feragat edilemeyen veya sınırlandırılamayan, yasaların zorunlu kıldığı tüketici haklarını etkilemez.</p>
<p><b>15. Yükümlülüğün Sınırlanması</b></p>
<p>15.1 Bu Şartlar'daki hiçbir madde, yasalara uygun olarak kapsam dışı tutulamayacak veya yürürlükteki yasalarla sınırlandırılamayacak kayıplar için Google&rsquo;ın garantisini ve sorumluluğunu ortadan kaldırmaz veya sınırlandırmaz.</p>
<p>15.2 Yukarıdaki paragraf 15.1'in tüm hükümleri gereğince, Google, yan kuruluşları ve bağlı şirketleri ile lisans sağlayıcıları aşağıdakiler için sorumlu tutulamaz:</p>
<p>(A) uğrayabileceğiniz dolaylı veya sonuç olarak ortaya çıkan kayıplar. Buna doğrudan veya dolaylı olarak uğradığınız her tür kar kaybı, işletme saygınlığı veya itibar kaybı veya veri kaybı dahildir.</p>
<p>(B) aşağıdakilerin sonucunda uğrayabileceğiniz kayıp veya zararlar:</p>
<p>(i) herhangi bir reklamın tamlığına, doğruluğuna veya varlığına itimat etmeniz ve reklamları hizmetlerde gösterilen bir reklamveren veya sponsorla olan ilişkiniz veya bu kişilerle yaptığınız işlem;</p>
<p>(ii) Google'ın hizmetler üzerinde yapabileceği herhangi bir değişiklik veya hizmetlerin (ya da hizmetlerin içindeki özelliklerin) sağlanmasında kalıcı veya geçici aksama;</p>
<p>(iii) Hizmetler'i kullanmanızla sağlanmış veya aktarılmış herhangi bir içeriğin veya diğer iletişim verilerinin silinmesi, bozulması veya saklanamaması;</p>
<p>(iii) Google&rsquo;a doğru hesap bilgileri verememeniz;</p>
<p>(iv) şifrenizin veya hesap ayrıntılarınızın güvenliğini ve gizliliğini koruyamamanız;</p>
<p>15.3 Yukarıdaki paragraf 15.2'de belirtilen Google&rsquo;ın size karşı sorumluluğuna ilişkin sınırlandırmalar, Google söz konusu kayıplar konusunda uyarılmış veya kayıp olasılıklarının farkında olsa da olmasa da geçerliliğini korur.</p>
<p><b>16. Telif hakkı ve ticari marka politikaları</b></p>
<p>16.1 Yürürlükteki uluslararası fikri mülkiyet yasalarına (ABD'de, Dijital Binyıl Telif Hakkı Yasası dahil) uygun olarak ileri sürülen telif hakkı ihlali iddiası bildirimlerine yanıt vermek ve ihlalleri tekrarlayanların hesaplarını feshetmek Google&rsquo;ın politikasıdır. Google&rsquo;ın politikasıyla ilgili ayrıntılı bilgi <a href="http://www.google.co.uk/dmca.html">http://www.google.com.tr/dmca.html</a> adresinde bulunabilir.</p>
<p>16.2 Google, Google reklam faaliyetleriyle ilgili olarak bir ticari marka şikayetleri prosedürü uygular. Bu prosedürün ayrıntılarına <a href="http://www.google.co.uk/tm_complaint.html">http://www.google.com.tr/tm_complaint.html</a> adresinden ulaşabilirsiniz.</p>
<p><b>17. Reklamlar</b></p>
<p>17.1 Bazı Hizmetler reklam geliriyle desteklenir ve bu Hizmetler'de reklamlar ve promosyonlar görüntülenebilir. Bu reklamlar, Hizmetler'de depolanan bilginin içeriğini, Hizmetler üzerinden yapılan sorguları veya başka bilgileri hedefleyebilir.</p>
<p>17.2 Google tarafından Hizmetler'de yayınlanan reklamların tarzı, modu ve kapsamı size özel bir bildirimde bulunulmaksızın değiştirilebilir.</p>
<p>17.3 Google&rsquo;ın Hizmetler'e erişmenize ve Hizmetler'i kullanmanıza izin vermesi karşılığında siz de Google&rsquo;ın Hizmetler'de bu tür reklamlar yayınlamasını kabul edersiniz.</p>
<p><b>18. Diğer içerik</b></p>
<p>18.1 Hizmetler, başka web sitelerine, içeriğe veya kaynaklara köprüler içerebilir. Google&rsquo;ın, kendisi dışında şirketler veya kişiler tarafından sağlanan web siteleri veya kaynaklar üzerinde denetimi yoktur.</p>
<p>18.2 Google'ın bu tür harici sitelerin veya kaynakların kullanılabilirliğinden sorumlu olmadığını ve bu tür web sitelerinde veya kaynaklarda bulunan herhangi bir reklamı, ürünü veya diğer materyalleri onaylamadığını bilir ve kabul edersiniz.</p>
<p>18.3 Bu harici siteler veya kaynakların kullanılabilirliği yüzünden veya bu gibi web sitelerinde veya kaynaklarda bulunan veya buralardan temin edilebilen herhangi bir reklamın, ürünün veya diğer materyalin tamlığına, doğruluğuna veya varlığına itimat etmeniz sonucunda uğrayabileceğiniz kayıp veya zarardan Google&rsquo;ın sorumlu tutulamayacağını kabul edersiniz.</p>
<p><b>19. Şartlar'da Değişiklik</b></p>
<p>19.1 Google, zaman zaman Genel Şartlar veya Ek Şartlar üzerinde değişiklik yapabilir. Bu değişiklikler yapıldığında, Google, Genel Şartlar'ın yeni bir kopyasını <a href="http://google.co.uk/accounts/TOS?hl=en">http://www.google.com/accounts/TOS?hl=tr</a> adresine koyar ve yeni Ek Şartlar bu değişiklikten etkilenen Hizmetler üzerinde veya bu Hizmetler aracılığıyla size ulaştırılır.</p>
<p>19.2 Genel Şartlar'ın veya Ek Şartlar'ın değiştiği tarihten sonra Hizmetler'i kullanmanız durumunda, bu durumun Google tarafından güncellenmiş Genel Şartlar'ı veya Ek Şartlar'ı kabul ettiğiniz şeklinde yorumlanacağını kabul edersiniz.</p>
<p><b>20. Genel yasal şartlar</b></p>
<p>20.1 Bazen Hizmetler'i kullandığınızda, (Hizmetler'i kullanmanızın bir sonucu olarak veya Hizmetler'i kullanarak) başka bir kişi veya şirket tarafından sağlanan bir hizmeti kullanabilir, bir yazılım indirebilir veya ürün satın alabilirsiniz. Bu diğer hizmetleri, yazılımı veya ürünleri kullanımınız, ilgili şirket veya kişiyle aranızdaki farklı şartlara tabi olabilir. Bu durumda, işbu Şartlar, söz konusu diğer şirket veya kişilerle olan yasal ilişkilerinizi etkilemez.</p>
<p>20.2 Şartlar, Google ile aranızdaki tüm yasal sözleşmeyi oluşturur ve Hizmetler'i (Google&rsquo;ın size ayrı bir yazılı sözleşmeyle sağladığı hizmetler hariç olmak koşuluyla) kullanımınızı yönetir ve Hizmetler'e ilişkin Google ile aranızdaki eski sözleşmelerin tamamen yerini alır.</p>
<p>20.3 Google'ın, Şartlar'da yapılan değişikliklerle ilgili olanlar dahil, e-postayla, normal postayla veya Hizmetler üzerinde yapılan yayınlar yoluyla size bildirimlerde bulunabileceğini kabul edersiniz.</p>
<p>20.4 Google'ın, Şartlar dahilindeki (veya geçerli yasalar uyarınca Google'ın yararlanabileceği) herhangi bir yasal hak veya çözümü kullanmaması veya uygulamaması, bu haklarından yasal olarak feragat ettiği anlamına gelmez ve söz konusu hak veya çözümler Google için geçerli olmaya devam eder.</p>
<p>20.5 Bu konuda karar yetkisine sahip bir mahkeme, bu Şartlar'ın herhangi bir hükmünün geçersiz olduğuna karar verirse, söz konusu hüküm, geri kalan Şartlar'ı etkilemeden Şartlar'dan çıkarılır. Şartlar'ın geri kalan hükümleri, geçerli ve uygulanabilir olmaya devam eder.</p>
<p>20.6 Google&rsquo;ın ana şirket olduğu şirketler grubunun her üyesinin bu Şartlar'a üçüncü taraf lehtarlar olduğunu ve bu gibi şirketlerin, Şartlar'ın kendilerine herhangi bir yarar (veya onların lehine bir hak) sağlayan bir hükmünü doğrudan uygulamaya ve bu hükme bağlı hareket etmeye hakkı olduğunu kabul edersiniz. Bunlar dışında hiçbir kişi veya şirket, Şartlar'a üçüncü taraf lehtarlar olamaz.</p>
<p>20.7 Şartlar ve söz konusu Şartlar altında Google ile aranızdaki ilişki İngiltere'de geçerli kanunlara tabidir. Siz ve Google, Şartlar'dan kaynaklanan herhangi bir ihtilafta münhasır yargı hakkı ve yetkisinin İngiliz mahkemelerinde olduğunu kabul edersiniz. Öte yandan, Google&rsquo;ın herhangi bir ülkenin yargı alanında ihtiyati tedbir çarelerine (veya başka türlü acil hukuki çarelere) başvurma izni olduğunu kabul edersiniz.</p>
<p>15 Ağustos 2008</p>


</body>
</html>

